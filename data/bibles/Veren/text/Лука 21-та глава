Издателство "Верен"

Евангелието според ЛУКА

Глава 21

1. {ст.1-4: Мк.12:41-44}Като повдигна очи, Иисус видя богатите, че пускат даровете си в касата. 
2. А видя и една бедна вдовица, че пускаше там две лепти. 
3. И каза: Истина ви казвам, че тази бедна вдовица пусна повече от всички; 
4. защото всички тези пуснаха в даровете (за Бога) от излишъка си; а тя от немотията си пусна цялото си препитание, което имаше. 
5. {ст.5-28: Мт.24:1-30; Мк.13:1-26}И когато някои говореха за храма, че е украсен с хубави камъни и посветени дарове, Той каза: 
6. Ще дойдат дни, когато |от| това, което гледате, няма да остане тук камък върху камък, който да не бъде сринат {гл.19:44}1. 
7. И Го попитаха, като казаха: Учителю, а кога ще бъде това? И какъв |ще бъде| белегът, когато предстои да стане това? 
8. А Той каза: Внимавайте да не ви подмамят; защото мнозина ще дойдат в Мое Име и ще казват: Аз съм Христос и времето наближи. Да не отидете след тях {гл.17:23}1. 
9. И когато чуете за войни и размирици, да не се уплашите, защото тези неща трябва първо да станат, но краят не е веднага {Откр.6:4}1. 
10. Тогава им каза: Народ ще се повдигне против народ и царство против царство {2Лет.15:6}1; 
11. и ще има големи земетресения и на разни места – глад и епидемии; ще има и ужаси, и големи знамения от небето. 
12. А преди |да стане| всичко това, ще сложат ръце на вас и ще ви преследват, като ви предават на синагоги и в тъмници, и ще ви завеждат пред царе и пред управители заради Моето Име {Мт.10:17,18; Деян.4:3; Откр.2:10}1 
13. Това ще се обърне |във възможност| да свидетелствате. 
14. И така, решете в сърцата си да не обмисляте предварително какво ще отговаряте {гл.12:11; Мт.10:19}1; 
15. защото Аз ще ви дам уста и мъдрост {гл.12:12}1, на която всичките ваши противници ще бъдат безсилни да противостоят или противоречат {Деян.6:10}2. 
16. А ще бъдете предадени дори и от родители и братя, от роднини и приятели {Ер.9:4; Мт.10:21}1; и те ще докарат |някои| от вас до смърт. 
17. И ще бъдете мразени от всички заради Моето Име {Йн.15:21}1. 
18. Но и косъм от главата ви няма да загине {гл.12:7; Деян.27:34}1. 
19. Чрез твърдостта си придобивайте душите си {Евр.10:36}1. 
20. А когато видите Ерусалим, че е заобиколен от войски, тогава знайте, че е наближило запустяването му {гл.19:43}1. 
21. Тогава онези, които са в Юдея, нека бягат в планините и които са сред |града|, нека излязат вън, а които са в околностите, да не влизат в него. 
22. Защото това са дни на отмъщение {Втзк.32:35; Ос.9:7}1, за да се изпълни всичко, което е писано {Ер.5:29; Дан.9:26}2. 
23. Но горко на бременните и на кърмещите през онези дни! Защото ще има голямо бедствие в страната и гняв върху този народ {гл.23:29}1. 
24. Те ще паднат под острието на меча и ще бъдат откарани в плен по всичките народи {Втзк.28:64}1; и Ерусалим ще бъде тъпкан от народите {Пс.79:1; Ис.63:18; Откр.11:2}2, докато се изпълнят времената на езичниците. 
25. И ще станат знамения в слънцето, в луната и в звездите {Откр.8:12}1, а по земята бедствие на народите, |които ще бъдат| в недоумение поради бученето на морето и вълните. 
26. Хората ще примират от страх и от очакване на онова, което ще постигне вселената, защото небесните сили ще се разклатят {Откр.6:13}1. 
27. И тогава ще видят Човешкия Син, идещ в облак със сила и голяма слава {гл.9:26; Дан.7:13,14; Мт.26:64}1. 
28. А когато започне да става това, се изправете и повдигнете главите си, защото изкуплението ви наближава. 
29. {ст.29-33: Мт.24:32-35; Мк.13:28-31}И им каза притча: Погледнете смокинята и всичките дървета. 
30. Когато вече покарат, вие, като видите това, сами знаете, че лятото е вече близо. 
31. Също така и вие, като видите, че става това, да знаете, че Божието царство е близо. 
32. Истина ви казвам, че това поколение няма да премине, докато не се сбъдне всичко това. 
33. Небето и земята ще преминат, но Моите думи няма да преминат {гл.16:17}1. 
34. Но пазете се, да не би сърцата ви да натегнат от преяждане, пиянство и житейски грижи и онзи ден да ви постигне внезапно {гл.12:45; Ис.5:11,12; Римл.13:13; 1Сол.5:6-8}1; 
35. защото той ще дойде като примка върху всички, които живеят по лицето на цялата земя {Екл.9:12; Ис.24:17; 1Сол.5:2,3}1. 
36. Но бдете всякога и се молете {гл.18:1; Мт.26:41; Мк.13:33}1, за да бъдете намерени достойни да избегнете всичко това {2сол.1:5}2, което предстои да стане, и да застанете пред Човешкия Син. 
37. И Той всеки ден поучаваше в храма, а всяка нощ излизаше и нощуваше на хълма, наречен Елеонски {гл.19:47; 22:39; Йн.8:1,2}1. 
38. А рано сутринта целият народ идваше при Него в храма да Го слуша {гл.19:48}1. 
