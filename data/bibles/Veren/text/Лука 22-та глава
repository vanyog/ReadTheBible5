Издателство "Верен"

Евангелието според ЛУКА

Глава 22

1. {ст.1-6: Мт.26:1-5,14-16; Мк.14:1,2,10,11}И наближаваше празникът на безквасните хлябове, който се нарича Пасха {ст.7; Лев.23:5,6}1. 
2. И главните свещеници и книжниците обмисляха как да Го умъртвят; защото се бояха от народа {гл.19:47}1. 
3. Тогава Сатана влезе в Юда {Йн.13:27}1, наречен Искариотски, който беше от числото на дванадесетте {ст.47; Деян.1:17}2; 
4. и той отиде и се наговори с главните свещеници и началниците на стражата как да им Го предаде {гл.6:16}1. 
5. И те се зарадваха и се споразумяха да му дадат пари. 
6. И той обеща и търсеше удобен случай да Го предаде, когато би отсъствало множеството. 
7. {ст.7-14: Мт.26:17-20,29; Мк.14:12-17,25}И настана денят на безквасните хлябове, когато трябваше да се заколи пасхата {ст.1}1. 
8. И |Иисус| изпрати Петър и Йоан и им каза: Идете и ни пригответе, за да ядем пасхата. 
9. А те Му казаха: Къде искаш да приготвим? 
10. А Той им каза: Ето, като влезете в града, ще ви срещне човек, който носи стомна с вода; последвайте го в къщата, в която влезе, 
11. и кажете на стопанина на къщата: Учителят ти казва: Къде е гостната стая, в която ще ям пасхата с учениците Си? 
12. И той ще ви посочи голяма горна стая, постлана; там пригответе. 
13. И като отидоха, намериха, както им беше казал {гл.19:32}1, и приготвиха пасхата. 
14. И като дойде часът, Той седна на трапезата, и апостолите с Него. 
15. И им каза: Твърде много съм желал да ям тази пасха с вас, преди да пострадам, 
16. защото ви казвам, че няма да я ям, докато не се изпълни в Божието царство {ст.30}1. 
17. И като взе чашата, благодари и каза: Вземете това и го разделете помежду си, 
18. защото ви казвам, че няма вече да пия от плода на лозата, докато не дойде Божието царство {ст.30}1. 
19. {ст.19,20: Мт.26:26-28; Мк.14:22-24; 1Кор.11:23-25}И взе хляб и като благодари, разчупи го, даде им {гл.24:30}1и каза: Това е Моето тяло, което за вас се дава; това правете за Мое възпоменание {Деян.2:42}2. 
20. Така взе и чашата след вечерята и каза: Тази чаша е новият завет {Ер.31:31}1в Моята кръв, която за вас се пролива. 
21. {ст.21-23: Мт.26:21-25; Мк.14:18-21; Йн.13:18-30}Но ето, ръката на този, който Ме предава, е с Мен на трапезата. 
22. Защото Човешкият Син наистина отива, както е било определено {Деян.2:23; 1Кор.15:3}1, но горко на този човек, чрез когото се предава {гл.17:1}2! 
23. И те започнаха да се питат помежду си кой ли от тях ще е този, който ще стори това. 
24. Стана още и спор помежду им кой от тях се счита за по-голям {гл.9:46}1. 
25. А Той им каза: Царете на народите господстват над тях и тези, които ги владеят, се наричат благодетели {Мт.20:25}1. 
26. Но вие недейте така; а по-големият между вас нека бъде като по-малкия, и който ръководи – като онзи, който слугува {гл.9:48; Мт.23:11; Фил.2:3; 1Петр.5:3}1. 
27. Защото кой е по-голям: този, който седи на трапезата ли, или онзи, който слугува? Не е ли този, който седи на трапезата? Но Аз съм сред вас като Онзи, който слугува {Мт.20:28; Йн.13:5}1. 
28. А вие сте онези, които устояхте с Мен в Моите изпитания {2Сол.3:5}1. 
29. Затова, както Моят Отец завеща царство на Мен, и Аз завещавам на вас {гл.6:20}1– 
30. да ядете и да пиете на трапезата Ми в Моето царство {ст.16,18}1и да седнете на престоли да съдите дванадесетте израилеви племена {Мт.19:28}2. 
31. {ст.31-34: МТ.26:31-35; Мк.14:27-31; Йн.13:36-38}(И Господ каза:) Симоне, Симоне, ето, Сатана ви изиска {Йов.1:11}1, за да ви пресее като жито {Кор.2:11}2, 
32. но Аз се молих за теб, да не отслабне твоята вяра; и ти, когато се обърнеш, утвърди братята си {Пс.51:13}1. 
33. |Петър| Му каза: Господи, готов съм да отида с Теб и в тъмница, и на смърт. 
34. А Той каза: Казвам ти, Петре, петелът няма да пропее днес, преди ти три пъти да се отречеш, че Ме познаваш {ст.61}1. 
35. И им каза: Когато ви пратих без кесия, |без| торба и |без| сандали, останахте ли лишени от нещо? А те казаха: От нищо {гл.9:3}1. 
36. И им каза: Но сега, който има кесия, нека я вземе, също така и торба; и който няма, нека продаде дрехата си и нека си купи меч, 
37. защото ви казвам, че трябва да се изпълни в Мен и това писание: „И към беззаконници беше причислен {гл.23:33; Ис.53:12; Мк.15:28}1“, защото |писаното| за Мен |наближава| към |своето| изпълнение. 
38. И те казаха: Господи, ето тук има два меча. А Той им каза: Достатъчно е. 
39. {ст.39-46: Мт.26:30,36-46; Мк.14:26,32-42}И като излезе, отиде по обичая Си на Елеонския хълм {гл.21:37}1, а и учениците Му Го последваха {Йн.14:31}2. 
40. И като дойде на мястото, им каза: Молете се да не паднете в изкушение. 
41. И Той се отдели от тях колкото един хвърлей камък и като коленичи, се молеше, като казваше: 
42. Отче, ако е волята Ти, отмини Ме с тази чаша, но нека бъде не Моята воля, а Твоята {Мт.6:10}1. 
43. И Му се яви ангел от небето и Го подкрепяше {3Царе.19:5; Мт.4:11}1. 
44. И като беше в борба {Кол.1:29}1, се молеше по-усърдно и потта Му стана като големи капки кръв, които капеха на земята. 
45. И като стана от молитвата, дойде при учениците и ги намери заспали от тъга, и им каза: 
46. Защо спите? Станете и се молете, за да не паднете в изкушение. 
47. Докато още говореше, ето, |дойде| едно множество и този, който се наричаше Юда, един от дванадесетте {ст.3}1, вървеше пред тях, и се приближи до Иисус, за да Го целуне{Деян.1:16}2. 
48. А Иисус му каза: Юда, с целувка ли предаваш Човешкия Син {гл.6:16}1? 
49. И тези, които бяха около |Иисус|, като видяха какво ще стане, казаха: Господи, да ударим ли с меч? 
50. И един от тях удари слугата на първосвещеника и му отсече дясното ухо. 
51. Но Иисус отговори и каза: Спрете дотук. И се допря до ухото му и го изцели. 
52. А на дошлите против Него главни свещеници, началници на храмовата |стража| и старейшини Иисус каза: Като срещу разбойник ли сте излезли с мечове и тояги? 
53. Когато бях всеки ден с вас в храма, не протегнахте ръце срещу Мен. Но сега е вашият час {Йн.7:30}1и властта на тъмнината {Еф.6:12}2. 
54. {ст.54-62: Мт.26:57,58,69-75; Мк.14:53,54,66-72; Йн.18:13-18,25-27}И като Го хванаха, Го поведоха и Го въведоха в къщата на първосвещеника. А Петър следваше отдалеч. 
55. И когато накладоха огън сред двора и насядаха около него, и Петър седна между тях. 
56. И една слугиня, като го видя седнал до огъня, се вгледа в него и каза: И този беше с Него. 
57. А той се отрече, като каза: Жено, не Го познавам. 
58. След малко друг го видя и каза: И ти си от тях. Но Петър каза: Човече, не съм. 
59. И като се мина около един час, друг някой настоятелно твърдеше: Наистина и този беше с Него, защото е галилеянин. 
60. А Петър каза: Човече, не зная какво казваш. И веднага, докато още говореше, петелът пропя. 
61. И Господ се обърна и погледна Петър {Йн.1:42}1. И Петър си спомни думата на Господа – как му беше казал: Преди петелът да пропее, ти три пъти ще се отречеш от Мен {ст.34}2. 
62. И като излезе навън, плака горко. 
63. {ст.63-71: Мт.26:59-68; 27:1; Мк.14:55-65; 15:1; Йн.18:19-24}А мъжете, които държаха |Иисус|, Му се подиграваха и Го биеха {гл.18:32; Ис.50:6; Мт.20:19}1, 
64. и като Го закриваха, (Го удряха по лицето и) Го питаха, казвайки: Пророкувай! Кой Те удари? 
65. И много други хули изговориха против Него. 
66. А като се разсъмна, народните старейшини, главните свещеници и книжниците се събраха и Го заведоха в Синедриона си {Деян.4:26}1, и Му казаха: 
67. Ако си Ти Христос, кажи ни. А Той каза: Ако ви кажа, няма да повярвате {Йн.3:12}1; 
68. и ако |ви| задам въпрос, няма да Ми отговорите. 
69. Но отсега нататък Човешкият Син ще седи отдясно на Божията сила {гл.20:43; Деян.7:56}1. 
70. И те всички казаха: Тогава Ти Божият Син ли си? А Той им каза: Вие казвате, защото Аз съм {Мт.27:43}1. 
71. А те казаха: Какво свидетелство ни трябва още? Защото ние сами чухме от устата Му! 
