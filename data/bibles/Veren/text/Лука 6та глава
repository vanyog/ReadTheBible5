Издателство "Верен"

Евангелието според ЛУКА

Глава 6

1. {ст.1-11: Мт.12:1-14; Мк.2:23-3:6}И една събота, (първата след втория |ден на Пасхата|), като минаваше Той през посевите, учениците Му късаха класове и ядяха, като ги стриваха с ръце {Втзк.23:25}1. 
2. А някои от фарисеите казаха: Защо правите това, което не е позволено да се прави в събота? 
3. Иисус в отговор им каза: И това ли не сте чели, което направи Давид, когато огладня той и |мъжете|, които бяха с него,
4. как влезе в Божия дом, взе присъствените хлябове, които не е позволено никой да яде, а само свещениците, и яде, като даде и на онези, които бяха с него {1Царе.21:6}1? 
5. И Той им каза: Човешкият Син е Господар и на съботата. 
6. А в друга събота влезе в синагогата и поучаваше {гл.4:31}1. И там имаше един човек, чиято дясна ръка беше изсъхнала. 
7. А книжниците и фарисеите Го наблюдаваха дали ще |го| изцели в събота {гл.13:14}1, за да могат да Го обвинят {гл.10:25; 11:54; 14:1; 20:20; Пс.37:32}2. 
8. Но Той знаеше мислите им {гл.5:22}1 и каза на човека с изсъхналата ръка: Стани и се изправи на средата. И той стана и се изправи. 
9. Тогава Иисус им каза: Питам ви: какво е позволено да прави човек в събота: добро ли да прави, или зло; да спаси ли живот, или да погуби {гл.13:15,16; 14:3}1? 
10. И като ги изгледа всички, каза на |човека:| Протегни ръката си. И той направи |така| и ръката му оздравя {3Царе.13:6}1. 
11. А те се изпълниха с луда ярост и се разговаряха помежду си какво биха могли да сторят на Иисус {Йн.11:47; Деян.4:16}1. 
12. {ст.12-16: Мт.10:1–4; Мк.3:13-19; Деян.1:13}През онези дни |Иисус| излезе на хълма да се помоли {гл.5:16}1 и прекара цяла нощ в молитва към Бога {Пс.109:4}2. 
13. А като се съмна, повика учениците Си и избра от тях дванадесет души, които и нарече апостоли {гл.9:1; Деян.1:2}1: 
14. Симон, когото и нарече Петър, и брат му Андрей; Яков и Йоан; Филип и Вартоломей; 
15. Матей и Тома; Яков Алфеев и Симон, наречен Зилот; 
16. Юда, Якововия |брат| {|или:| син}* и Юда Искариотски, който и стана предател {гл.22:4,48}1. 
17. {ст.17-19: Мт.12:15-21; Мк.3:7-12}И като слезе заедно с тях, Той се спря на едно равно място. |Там се спряха| и мнозина от Неговите ученици, а така също и голямо множество от народа от цяла Юдея и Ерусалим, и от крайбрежието на Тир и Сидон, които бяха дошли да Го чуят и да се изцелят от болестите си; 
18. и измъчваните от нечисти духове бяха изцелени {Деян.10:38}1. 
19. И цялото множество се стараеше да се допре до Него, защото от Него излизаше сила и изцеляваше всичките {гл.5:17; Мт.9:21}1. 
20. {ст.20-23: Мт.5:1-12}И Той вдигна очи към учениците Си и каза: Блажени сте вие, бедните {гл.4:18}1, защото е ваше Божието царство {гл.12:32; 22:29}2. 
21. Блажени, които гладувате сега, защото ще се наситите. Блажени, които плачете сега, защото ще се засмеете {Пс.126:5,6}1. 
22. Блажени сте, когато ви намразят хората и когато ви отлъчат |от себе си| и ви похулят, и отхвърлят името ви като лошо заради Човешкия Син {Ис.66:5; Мт.10:22; 1Кор.4:13}1. 
23. Зарадвайте се в онзи ден {Деян.5:41}1 и заиграйте, защото, ето, голяма е наградата ви на небесата; понеже така правеха бащите им на пророците {Мт.21:35}2. 
24. Но горко на вас, богатите, защото сте получили утешението си {гл.16:25; Як.5:1}1. 
25. Горко на вас, които сега сте наситени, защото скоро ще изгладнеете. Горко |на вас|, които сега се смеете, защото ще жалеете и ще плачете {Як.4:9}1. 
26. Горко |на вас|, когато всички хора ви захвалят, защото бащите им така правеха на лъжепророците {Ер.5:31; Мих.2:11}1. 
27. {ст.27-36: Мт.5:38-48}Но на вас, които слушате, казвам: Любете неприятелите си; правете добро на тези, които ви мразят {Изх.23:4; Пр.25:21}1; 
28. благославяйте тези, които ви кълнат {1Петр.3:9}1; молете се за тези, които ви нанасят вреда {гл.23:24}2. 
29. На този, който те удари по |едната| буза, обърни и другата; и на този, който ти вземе горната дреха, не отказвай и ризата си {1Кор.6:7}1. 
30. Дай на всеки, който ти поиска {Втзк.15:7}1; и не искай обратно своето от този, който ти го отнема. 
31. И както желаете да правят хората на вас, така и вие правете на тях {Мт.7:12}1. 
32. Понеже, ако любите |само| онези, които любят вас, каква благодарност ви се пада? Защото и грешниците любят онези, които тях любят. 
33. И ако правите добро |само| на онези, които на вас правят добро, каква благодарност ви се пада? Защото и грешниците правят същото. 
34. И ако давате назаем |само| на тези, от които се надявате да получите обратно, каква благодарност ви се пада? Защото и грешниците дават назаем на грешни, за да получат обратно равното {гл.14:12}1. 
35. Но вие любете неприятелите си, правете добро и давайте назаем, без да очаквате да получите назад, и наградата ви ще бъде голяма {гл.14:14}1 и ще бъдете синове на Всевишния, защото Той е благ към неблагодарните и злите. 
36. И така, бъдете милосърдни, както и вашият Отец е милосърден {Як.3:17}1. 
37. {ст.37-45: Мт.7:1-5,15-20}Не съдете, и няма да бъдете съдени; не осъждайте, и няма да бъдете осъждани; прощавайте, и ще бъдете простени {Мт.6:14}1; 
38. давайте, и ще ви се дава: добра мярка, натъпкана, стърсена, препълнена ще ви дават в скута, защото с каквато мярка мерите, с такава ще ви се отмерва {2Кор.9:6}1. 
39. Каза им една притча: Може ли слепец да води друг слепец? Няма ли и двамата да паднат в яма? {Мт.15:14}1 
40. Ученикът не е по-горен от учителя си {Мт.10:24}1; а всеки |ученик|, когато се усъвършенства, ще бъде като учителя си. 
41. И защо гледаш съчицата в окото на брат си, а не усещаш гредата в своето око? 
42. Или как можеш да кажеш на брат си: Брате, остави ме да извадя съчицата, която е в окото ти, когато ти сам не виждаш гредата, която е в твоето око? Лицемерецо! Първо извади гредата от своето око и тогава ще видиш ясно, за да извадиш съчицата, която е в окото на брат ти. 
43. Защото няма добро дърво, което да дава лош плод, нито пък лошо дърво, което да дава добър плод {Мт.12:33}1. 
44. Понеже всяко дърво се познава по своя плод; защото не берат смокини от тръни, нито късат грозде от къпина {Як.3:12}1. 
45. Добрият човек от доброто съкровище на сърцето си изнася доброто, а злият |човек| от злото (съкровище на сърцето) си изнася злото; защото от онова, което препълва сърцето му, говорят устата му {Мт.12:34,35}1. 
46. {ст.46-49: Мт.7:21-27}И защо Ме зовете: Господи, Господи!, и не вършите това, което казвам? {Мл.1:6; 1Йн.2:4}1 
47. Всеки, който идва при Мен и слуша Моите думи, и ги изпълнява, ще ви покажа на кого прилича. 
48. Прилича на човек, който, като строеше къща, изкопа и задълбочи, и положи основата на канара; и когато стана наводнение, реката се устреми върху онази къща, но не можа да я поклати, защото тя беше основана на канара. 
49. А който слуша и не изпълнява {Як.1:23}1, прилича на човек, който е построил къща на земята, без основа; върху която се устреми реката и тя веднага рухна; и срутването на онази къща беше голямо. 
