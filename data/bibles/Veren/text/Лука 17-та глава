Издателство "Верен"

Евангелието според ЛУКА

Глава 17

1. И каза на учениците Си: Не е възможно да не дойдат съблазните; но горко на онзи, чрез когото идват {гл.22:22; Мт.18:7}1! 
2. По-добре би било за него да се окачи един голям воденичен камък на шията му и да бъде хвърлен в морето, а не да съблазни {|или:| подведе към грях}* един от тези малките {Мт.18:6,10}1. 
3. Внимавайте на себе си {Деян.20:28; 2Йн.8; 1Тим.4:16}1. Ако прегреши брат ти {Мт.18:15}2, смъмри го {Лев.19:17}3; и ако се покае, прости му {Еф.4:32; Кол.3:13}4. 
4. И седем пъти на ден ако ти съгреши и седем пъти се обърне към теб и каже: Покайвам се! – прощавай му {Мт.18:21,22}1. 
5. И апостолите рекоха на Господа: Прибави ни вяра {Мк.9:24}1. 
6. А Господ каза: Ако имате вяра колкото синапено зърно, щяхте да кажете на тази черница: Изкорени се и се насади в морето; и тя щеше да послуша {Мт.17:20}1. 
7. А кой от вас, ако има слуга да му оре или да му пасе, ще му каже веднага, щом си дойде от нива: Ела и седни да ядеш? 
8. Няма ли вместо това да му каже: Приготви нещо да вечерям, препаши се и ми пошетай, докато ям и пия, а ти ще ядеш и пиеш след това? 
9. Нима ще благодари на слугата за това, че е свършил каквото е било заповядано? (Не мисля.) 
10. Също така и вие, когато извършите всичко, което ви е заповядано, казвайте: Ние сме безполезни слуги; извършихме |само| това, което бяхме длъжни да извършим. 
11. И при пътуването Си към Ерусалим Той минаваше между Самария {гл.9:51,52}1и Галилея. 
12. И когато влизаше в едно село, Го срещнаха десет души прокажени, които, като се спряха надалеч {Лев.13:46; Чис.5:2}1, 
13. извикаха със силен глас, казвайки: Иисусе, Наставниче, смили се над нас {гл.18:38}1! 
14. И като ги видя, им каза: Идете, покажете се на свещениците {гл.5:14}1. И когато отиваха, се очистиха. 
15. А един от тях, като видя, че е изцелен, се върна и със силен глас славеше Бога {гл.5:26}1, 
16. и падна на лице при краката на |Иисус|, и Му благодареше. И той беше самарянин. 
17. А Иисус в отговор му каза: Нали се очистиха десетимата? А къде са деветимата? 
18. Не се ли намериха и |други| да се върнат и да въздадат слава на Бога освен този другоплеменник? 
19. И му каза: Стани и си иди; твоята вяра те изцели {|или:| спаси}* {гл.7:50}1.
20. А когато беше попитан от фарисеите кога ще дойде Божието царство {гл.11:2; 19:11; Деян.1:6}1, |Иисус| в отговор им каза: Божието царство не идва така, че да се забелязва {Йн.18:36}2; 
21. нито ще кажат: Ето, тук или там {Мт.24:23}1– защото, ето, Божието царство е сред вас {гл.11:20}2.
22. {ст.22-36: Мт.24:17,18,23-28,37-41}И каза на учениците: Ще дойдат дни, когато ще пожелаете да видите |поне| един от дните на Човешкия Син, и няма да видите. 
23. И като ви кажат: Ето, тук или там – да не отидете, нито да тичате след |тях| {гл.21:8}1. 
24. Защото, както светкавицата, когато блесне от единия край на небето, свети до другия край на небето, така ще бъде и Човешкият Син в Своя ден. 
25. Но първо Той трябва много да пострада и да бъде отхвърлен от това поколение {гл.9:22; Дан.9:26}1. 
26. И както стана в дните на Ной, така ще бъде и в дните на Човешкия Син: 
27. ядяха, пиеха, женеха се и се омъжваха до деня, когато Ной влезе в ковчега; и дойде потопът и ги погуби всички {Бит.7:23; 1Сол.5:2,3}1. 
28. Също така, както стана в дните на Лот: ядяха, пиеха, купуваха, продаваха, садяха и строяха; 
29. но в деня, когато Лот излезе от Содом, от небето заваляха огън и сяра и погубиха всички {Бит.19:24,25}1. 
30. Така ще бъде и в деня, когато ще се яви Човешкият Син {2Сол.1:7-10}1. 
31. В онзи ден, който се намери на покрива на къщата, а вещите му са вкъщи, да не слиза да ги взима; и който е на полето, той също да не се обръща назад {Бит.19:17; Мк.13:15,16}1. 
32. Помнете жената на Лот {Бит.19:26}1. 
33. Който иска да спечели живота си, ще го изгуби; а който го изгуби, ще го запази {гл.9:24}1. 
34. Казвам ви, в онази нощ двама ще бъдат на едно легло: единият ще се вземе, а другият ще се остави. 
35. Две |жени| ще мелят заедно: едната ще се вземе, а другата ще се остави. 
36. (Двама ще бъдат на нива: единият ще се вземе, а другият ще се остави.) 
37. Отговориха Му, като казаха: Къде, Господи? А Той им каза: Където е трупът, там ще се съберат и орлите {Йов.39:30}1. 
