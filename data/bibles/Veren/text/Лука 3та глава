Издателство "Верен"

Евангелието според ЛУКА

Глава 3

1. {ст.1-18: Мт.3:1-12; Мк.1:1-8; Йн.1:19-28}В петнадесетата година на царуването на император Тиберий, когато Понтий Пилат беше управител на Юдея, а Ирод – четверовластник на Галилея {гл.23:6,7; Мт.14:1}1, и брат му Филип {Мт.14:3}2 – четверовластник на Итурейската и Трахонитската страна, и Лисаний – четверовластник на Авилиния, 
2. при първосвещенството на Анна и Каяфа {Мт.26:3; Йн.11:49; Деян.4:6}1, Божието слово беше към Йоан, сина на Захария {гл.1:13}2, в пустинята {гл.1:80}3. 
3. И той ходеше по цялата страна около Йордан и проповядваше кръщение на покаяние за прощаване на греховете {гл.1:77; Деян.10:37}1, 
4. както е писано в книгата с думите на пророк Исая: „Глас на един, който вика в пустинята: Пригответе пътя за Господа. Прави правете Неговите пътеки {гл.1:76}1. 
5. Всяка долина ще се напълни и всяка планина и хълм ще се сниши; кривите |пътеки| ще станат прави и неравните места – гладки пътища {Ис.49:11}1; 
6. и всяко създание ще види Божието спасение {гл.1:69; Пс.98:3; Ис.40:3-5; Тит.2:11}1.“ 
7. И казваше на множествата, които излизаха да се кръщават от него: Рожби на усойница! Кой ви предупреди да бягате от идещия гняв {Мт.23:33}1? 
8. Затова, принасяйте плодове достойни за покаяние {Деян.26:20}1 и не започвайте да си казвате: Имаме Авраам за баща {Йн.8:39}2. Защото ви казвам, че Бог може и от тези камъни да въздигне деца на Авраам. 
9. А и брадвата лежи вече при корена на дърветата; и така, всяко дърво, което не дава добър плод, се отсича и се хвърля в огън {Мт.7:19}1. 
10. И множествата го питаха, като казваха: Тогава какво да правим? {Деян.2:37}1 
11. А той в отговор им каза: Който има две ризи, нека даде на този, който няма; и който има храна, нека прави същото. 
12. Дойдоха да се кръстят и бирници {гл.7:29}1 и му казаха: Учителю, ние какво да правим? {ст.10}2 
13. А той им каза: Не изисквайте нищо повече от това, което ви е определено. 
14. Питаха го и военнослужещи, като казаха: А ние какво да правим? Каза им: Не насилвайте никого и не наклеветявайте; и се задоволявайте със заплатите си {1Тим.6:8}1. 
15. И понеже народът беше в очакване и всички размишляваха в сърцата си за Йоан, да не би той да е Христос, 
16. Йоан отговори на всички, като каза: Аз ви кръщавам с вода, но идва Онзи, който е по-силен от мен, на когото не съм достоен да развържа ремъка на сандалите Му {Йн.1:27}1. Той ще ви кръсти със Светия Дух {Деян.1:5}2 и огън. 
17. Той държи лопатата в ръката Си, за да очисти добре хармана Си и да събере житото в житницата Си; а плявата ще изгори в неугасимия огън. 
18. И с много други увещания той благовестяваше на народа {Йн.3:27-36}1. 
19. {ст.19,20: Мт.14:3-5; Мк.6:17-20}А четверовластникът Ирод, който беше изобличаван от него заради Иродиада, жената на брат си, и заради всичките |други| злини, които Ирод беше сторил, 
20. прибави над всичко и това, че затвори Йоан в тъмницата {Мт.11:2; Йн.3:24}1. 
21. {ст.21,22: Мт.3:13-17; Мк.1:9-11; Йн.1:29-34}И когато се кръсти целият народ и когато и Иисус се кръсти и се молеше, небето се отвори 
22. и Светият Дух слезе върху Него в телесен образ като гълъб, и един глас дойде от небето, |който казваше|: Ти си Моят възлюбен Син {гл.1:35}1; в Теб благоволих {Мт.12:18}2. 
23. {ст.23-38: Бит.5; 11:10-26; 1Лет.1:1-4,24-28,34; 2:1-15; Мт.1:1-16}А Самият Иисус беше на около тридесет години, когато започна |да поучава|, и както мислеха, беше Син на Йосиф {гл.1:27; Йн.1:45}1, на Илий,
24. на Матат, на Леви, на Мелхий, на Яанай, на Йосиф, 
25. на Мататия, на Амос, на Наум, на Еслий, на Нагей, 
26. на Маат, на Мататия, на Семеин, на Йосех, на Йода, 
27. на Йоанан, на Риса, на Зоровавел, на Салатиил {1Лет.3:17; Езд.3:2}1, на Нирий, 
28. на Мелхий, на Адий, на Косам, на Елмадам, на Ир, 
29. на Иисус, на Елиезер, на Йорим, на Матат, на Леви, 
30. на Симеон, на Юда, на Йосиф, на Йоанам, на Елиаким, 
31. на Мелеа, на Мена, на Матата, на Натан {2Царе.5:14}1, на Давид {1Царе.16:13}2, 
32. на Есей {1Царе.16:1}1, на Овид, на Вооз, на Салмон, на Наасон {Чис.1:7}2, 
33. на Аминадав {Чис.2:3}1, на Арний, на Есрон, на Фарес {Бит.38:29; 46:12; Рут.4:17-22; 1Лет.4:1}2, на Юда {Бит.29:35}3, 
34. на Яков {Бит.25:26}1, на Исаак {Бит.17:19; 21:3}2, на Авраам {Бит.17:5; Неем.9:7}3, на Тара, на Нахор, 
35. на Серух, на Рагав, на Фалек, на Евер, на Сала, 
36. на Каинан, на Арфаксад, на Сим, на Ной, на Ламех, 
37. на Матусал, на Енох, на Яред, на Малелеил, на Каинан, 
38. на Енос, на Сит {Бит.4:25,26}1, на Адам, на Бога {Бит.1:27; 2:7}2. 
