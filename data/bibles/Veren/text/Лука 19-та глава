Издателство "Верен"

Евангелието според ЛУКА

Глава 19

1. След това |Иисус| влезе в Ерихон и минаваше през |града|. 
2. И ето, един човек на име Закхей, който беше началник на бирниците и беше богат, 
3. искаше да види Иисус {Йн.12:21}1кой е, но не можеше поради множеството, защото беше малък на ръст. 
4. И се завтече напред и се покачи на една смокиня, за да Го види; защото щеше да мине през онзи път. 
5. Иисус, като дойде на това място, погледна нагоре и му каза: Закхей, слез бързо, защото днес трябва да отседна у дома ти. 
6. И той побърза да слезе и Го прие с радост. 
7. И като видяха това, всички негодуваха, казвайки: При грешен човек влезе да отседне {гл.5:30}1. 
8. А Закхей стана и каза на Господа: Господи, ето давам половината от имота си на бедните и ако някак съм ограбил някого несправедливо, |му| връщам четворно {Изх.22:1; 2Царе.12:6}1. 
9. И Иисус му каза: Днес стана спасение на този дом; защото и този е син на Авраам {гл.13:16}1. 
10. Понеже Човешкият Син дойде да потърси и да спаси изгубеното {гл.15:6; Мк.2:17}1. 
11. {ст.11-27: Мт.25:14-30}И като слушаха това, Той прибави и още една притча, защото беше близо до Ерусалим и защото те си мислеха, че Божието царство щеше веднага да се яви {гл.17:20}1. 
12. Затова каза: Някой си благородник отиде в далечна страна {Мк.13:34}1да получи за себе си царство и да се върне. 
13. И като повика десет от слугите си, им даде десет мнаси; и им каза: Търгувайте, докато дойда. 
14. Но неговите граждани го мразеха и изпратиха след него посланици да кажат: Ние не искаме този да царува над нас {Мк.5:17}1. 
15. А като получи царството и се върна, заповяда да му повикат онези слуги, на които беше дал парите, за да узнае кой какво е припечелил чрез търгуване. 
16. Дойде първият и каза: Господарю, твоята мнаса спечели десет мнаси. 
17. И той му каза: Хубаво, добри слуго! Понеже се показа верен в твърде малкото {гл.16:10}1, имай власт над десет града.
18. Дойде и вторият и каза: Господарю, твоята мнаса принесе пет мнаси. 
19. И на него каза: Бъди и ти над пет града. 
20. Дойде и друг и каза: Господарю, ето твоята мнаса, която пазех скътана в кърпа, 
21. защото се боях от теб, понеже си строг човек: взимаш това, което не си положил, и жънеш, което не си посял. 
22. Господарят му каза: От устата ти ще те съдя {2Царе.1:16; Йов.15:6; Мт.12:37}1, зли слуго. Знаел си, че съм строг човек, който взимам това, което не съм положил, и жъна, което не съм сял; 
23. тогава защо не вложи парите ми в банката, и аз, като си дойдех, щях да ги прибера с лихвата? 
24. И каза на присъстващите: Вземете от него мнасата и я дайте на този, който има десет мнаси! 
25. Казаха му: Господарю, той има |вече| десет мнаси! 
26. Казвам ви, че на всеки, който има, ще се даде; а от този, който няма, от него ще се отнеме и това, което има {гл.8:18}1. 
27. А онези мои неприятели, които не искаха да царувам над тях, ги доведете тук и ги посечете пред мен {Пс.2:9; Ис.66:6; Мт.21:41}1. 
28. {ст.28-40: Мт.21:1-11; Мк.11:1-10; Йн.12:12-19}И като каза това, |Иисус| продължи напред, изкачвайки се за Ерусалим {гл.9:51}1. 
29. И когато се приближи до Витфагия и Витания, до хълма, наречен Елеонски, изпрати двама от учениците, като |им| каза: 
30. Идете в селото, което е срещу |вас|, където, като влизате, ще намерите едно магаренце вързано, което никой човек не е възсядал; отвържете го и го докарайте. 
31. И ако някой ви попита: Защо го отвързвате? – кажете така: На Господа трябва. 
32. И изпратените отидоха и намериха както им беше казал {гл.22:13}1. 
33. И като отвързаха магаренцето, стопаните му им рекоха: Защо отвързвате магаренцето? 
34. А те казаха: На Господа трябва. 
35. И го докараха при Иисус и като наметнаха дрехите си на магаренцето, качиха Иисус {Зах.9:9}1. 
36. И Той като минаваше, |хората| постилаха дрехите си по пътя {4Царе.9:13}1. 
37. И когато вече се приближаваше до превала на Елеонския хълм, цялото множество ученици започнаха да се радват и със силен глас да славят Бога за всичките чудеса, които бяха видели {гл.13:17}1, казвайки: 
38. Благословен Царят, който иде в Господното Име {гл.13:35}1! Мир на небето и слава във висините {гл.2:14; Пс.148:1}2! 
39. А някои от фарисеите сред множеството Му казаха: Учителю, смъмри учениците Си {Мт.21:16}1! 
40. И Той в отговор каза: Казвам ви, че ако тези млъкнат, то камъните ще извикат {Авак.2:11}1. 
41. И като се приближи и видя града, плака за него {4Царе.8:11; Ер.9:1; 14:17; Плач.3:48,49; Йн.11:35}1и каза: 
42. Да беше знаел ти, да, и ти, поне в този (твой) ден това, което служи за мира ти! Но сега това е скрито от очите ти {Втзк.32:29; Ис.6:9,10}1. 
43. Защото ще дойдат върху теб дни, когато твоите неприятели ще издигнат окопи около теб, ще те обсадят, ще те притеснят отвред {гл.21:20; Втзк.28:52; Ис.29:3; Ер.6:6}1 
44. и ще сравнят със земята и теб, и децата ти в теб, и няма да оставят в теб камък върху камък {гл.21:6; Ис.6:11; Мих.3:12}1; защото ти не позна времето, когато беше посетен. 
45. {ст.45-48: Мт.21:12-16; Мк.11:15-18; Йн.2:13-17}И като влезе в храма, започна да изпъжда онези, които продаваха, като им казваше: 
46. Писано е: „И домът Ми ще бъде молитвен дом {Ис.56:7}1“; а вие го направихте „разбойнически вертеп {Ер.7:11}2“. 
47. И поучаваше всеки ден в храма {гл.21:37; 22:53}1. А главните свещеници, книжниците и народните първенци се стараеха да Го погубят {гл.20:19; 22:2; Мт.12:14; Йн.11:53}2, 
48. но не намираха какво да направят, понеже целият народ се беше прилепил към Него да Го слуша {гл.21:38; Mк.12:37}1. 
