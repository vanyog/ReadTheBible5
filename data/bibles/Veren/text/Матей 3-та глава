Издателство "Верен"

Евангелието според МАТЕЙ

Глава 3

1. {ст.1-12: Мк.1:1-8; Лк.3:1-18; Йн.1:19-28}В онези дни дойде Йоан Кръстител {Йн.1:6}1 и проповядваше в юдейската пустиня, като казваше: 
2. Покайте се {Мк.6:12; Деян.2:38}1, понеже наближи небесното царство {гл.4:17; 10:7; Дан.2:44; Мк.1:15; Лк.10:9}2. 
3. Защото този беше, за когото се е говорило чрез пророк Исая, който казва: „Глас на един, който вика в пустинята: Пригответе пътя на Господа! Правете прави Неговите пътеки {Ис.40:3; 57:14}1!“ 
4. А този Йоан носеше облекло от камилска козина {Лк.7:25}1 и кожен пояс около кръста си {4Царе.1:8}2; а храната му беше акриди и див мед {гл.11:18}3.
5. Тогава излизаше при него Ерусалим, цяла Юдея и цялата йорданска околност {гл.11:7}1 
6. и се кръщаваха от него в реката Йордан {Йн.3:23}1, като изповядваха греховете си.
7. А като видя, че мнозина от фарисеите и садукеите идваха да се кръстят от него, им каза: Рожби на усойница {гл.12:34; 23:33; Ис.59:5}1! Кой ви предупреди да бягате от идещия гняв {Римл.1:18}2? 
8. Затова, принасяйте плодове, достойни за покаяние {Деян.26:20}1; 
9. и не мислете да си казвате: Авраам е нашият баща {Йн.8:39; Римл.2:28,29}1. Защото ви казвам, че Бог може и от тези камъни да издигне деца на Авраам. 
10. А и брадвата лежи вече при корена на дърветата. И така, всяко дърво, което не дава добър плод, се отсича и се хвърля в огъня {гл.7:19; Лк.13:7; Йн.15:2,6}1. 
11. Аз ви кръщавам с вода {Йн.1:33}1 за покаяние; а Онзи, който идва след мен, е по-силен от мен {Йн.1:15}2, и на Него не съм достоен да поднеса сандалите {Деян.13:24,25}3. Той ще ви кръсти със Светия Дух {Деян.1:5}4 и с огън. 
12. Лопатата е в ръката Му и Той здраво ще очисти хармана Си, и ще събере житото Си в житницата, а плявата ще изгори в неугасим огън {гл.13:30,49,50; Мк.9:48}1.
13. {ст.13-17: Мк.1:9-11; Лк.3:21,22; Йн.1:29-34}Тогава Иисус дойде от Галилея при Йоан на Йордан, за да се кръсти от него. 
14. А Йоан Го възпираше {Йн.13:6,8}1, като Му казваше: Аз имам нужда да се кръстя от Теб. И Ти ли идеш при мен? 
15. А Иисус в отговор му каза: Остави Ме сега, защото така ни подобава да изпълним всяка правда {гл.5:17}1. Тогава Йоан Го остави.
16. И като се кръсти, Иисус веднага излезе от водата; и ето, отвориха Му се небесата и видя Божия Дух {гл.4:1}1, че слизаше като гълъб и се спускаше на Него {Ис.11:2; 61:1; Деян.10:38}2; 
17. и ето, глас от небесата {Йн.12:28}1, който казваше: Този е възлюбеният Ми Син {гл.14:33; Пс.2:7; Йн.3:35}2, в когото благоволих {гл.12:18; 17:5; Ис.42:1; Лк.9:35; 2Петр.1:17}3.
