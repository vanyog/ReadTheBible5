Издателство "Верен"

Евангелието според ЛУКА

Глава 4

1. {ст.1-13: Мт.4:1-11; Мк.1:12,13}А Иисус, пълен със Светия Дух, след като се върна от Йордан, беше воден от Духа из пустинята в продължение на четиридесет дни {Втзк.9:9}1, 
2. където беше изкушаван от дявола. И не яде нищо през тези дни. И когато те свършиха, Той огладня {Мт.21:18}1. 
3. И дяволът Му каза: Ако си Божият Син, заповядай на този камък да стане хляб. 
4. Но Иисус му отговори: Писано е: „Не само с хляб ще живее човек, (а с всяко Божие слово {Втзк.8:3}1).“
5. Тогава дяволът Го изведе (на една висока планина) и като Му показа всичките царства на света в един миг време, Му каза:
6. На Теб ще дам цялата власт и слава на тези |царства|, защото тя е предадена на мен и аз я давам на когото си искам {Откр.13:2}1. 
7. И така, ако ми се поклониш, всичко ще бъде Твое. 
8. А Иисус в отговор му каза: Писано е: „На Господа, твоя Бог, да се покланяш и само на Него да служиш {Втзк.6:13; Откр.19:10}1.“
9. Тогава Го заведе в Ерусалим, постави Го на крилото на храма и Му каза: Ако си Божият Син, хвърли се оттук долу, 
10. защото е писано: „Ще заповяда на ангелите Си за теб, да те пазят; 
11. и на ръце ще те носят, да не би да удариш в камък крака си {Пс.91:11,12}1.“ 
12. А Иисус в отговор му рече: Казано е: „Да не изпитваш Господа, своя Бог {Втзк.6:16}1.“ 
13. И като изчерпа всяко изкушение, дяволът се оттегли от Него за известно време. 
14. {ст.14,15: Мт.4:12-17; Мк.1:14,15; ст.16-30: ср.Мт.13:54-58; Мк.6:1-6} А Иисус се върна в Галилея {Йн.4:3,43}1 със силата на Духа и слух се разнесе за Него по цялата околност. 
15. И Той поучаваше по синагогите им {ст.44; Мт.4:23}1; и всички Го прославяха. 
16. И дойде в Назарет, където беше отгледан {Мт.2:23}1, и по обичая Си влезе в синагогата в съботния ден и се изправи да чете {Деян.13:15}2. 
17. Подадоха Му книгата на пророк Исая и Той, като отвори книгата, намери мястото, където беше писано: 
18. „Духът на Господа е на Мен, защото Ме е помазал {Деян.4:27}1 да благовестявам на бедните {гл.6:20; 7:22; Мт.11:5}2; изпратил Ме {ст.43; Йн.5:36}3 е да проглася освобождение на пленниците {Ис.49:9}4 и проглеждане на слепите, да пусна на свобода угнетените {Ис.29:18; 42:7}5, 
19. да проглася благоприятната Господна година {Лев.25:10; Ис.61:1,2}1.“ 
20. И като затвори книгата, върна я на служителя и седна; а очите на всички в синагогата бяха впити в Него. 
21. И започна да им казва: Днес се изпълни това писание във вашите уши. 
22. И всички Му засвидетелстваха, като се удивляваха на благодатните думи, които излизаха от устата Му {ст.32; гл.2:47; Еф.4:29}1. И казваха: Този не е ли Синът на Йосиф {гл.1:27; Йн.6:42}2? 
23. А Той им каза: Вие сигурно ще Ми кажете тази поговорка: Лекарю, изцели себе си! Направи и тук, в Своето родно място, онова, което сме чули, че става в Капернаум. 
24. Тогава Той |пак| каза: Истина ви казвам, че нито един пророк не е приет в родното си място {Йн.4:44}1. 
25. Но наистина ви казвам: много вдовици имаше в Израил в дните на Илия, когато се затвори небето за три години и шест месеца и настана голям глад по цялата земя {3Царе.17:1; 18:2; Як.5:17}1; 
26. но при нито една от тях не беше изпратен Илия освен при една вдовица от Сарепта Сидонска {3Царе.17:9}1. 
27. Също така имаше много прокажени в Израил във времето на пророк Елисей {4Царе.7:3}1; но нито един от тях не бе очистен освен сириецът Нееман {4Царе.5:14}2. 
28. Когато чуха това, всички тези, които бяха в синагогата, се изпълниха с гняв, 
29. и като станаха, Го изкараха вън от града и Го заведоха при края на хълма, на който беше построен градът им, за да Го хвърлят долу. 
30. Но Той мина посред тях и си отиде {Йн.8:20}1. 
31. {ст.31-37: Мк.1:21-28}И слезе в галилейския град Капернаум {Йн.2:12}1 и ги поучаваше в съботен ден {гл.6:6; 13:10}2. 
32. А те се удивляваха на учението Му {ст.22}1, защото Неговото слово беше с власт {гл.24:19; Ер.23:29}2. 
33. И в синагогата имаше един човек, хванат от духа на нечист демон. И той извика със силен глас: 
34. Ех, какво имаме ние с Теб, Иисусе Назарянине? Нима си дошъл да ни погубиш {гл.8:28}1? Познавам Те кой си Ти – Светият Божи {гл.1:35}2. 
35. Но Иисус го смъмри, като каза: Млъкни и излез от него. И демонът, след като го повали насред тях, излезе от него {Мт.8:16}1, без изобщо да го повреди. 
36. И всички се смаяха и разговаряха помежду си, като казваха: Какво е това слово? Защото с власт и сила Той заповядва на нечистите духове и те излизат. 
37. И слухът за Него се разнесе по всичките околни места. 
38. {ст.38,39: Мт.8:14,15; Мк.1:29-31}И като стана |и излезе| от синагогата, Той влезе в къщата на Симон. А тъщата на Симон беше хваната от силна треска и те Го помолиха за нея. 
39. И Той, като застана над нея, смъмри треската и тя я остави; и тя веднага стана и им прислужваше. 
40. {ст.40-44: Мт.4:23-25; 8:16,17; Мк.1:32-39}И когато залязваше слънцето, всички, които имаха болни от разни болести, ги доведоха при Него. А Той положи ръце на всеки от тях и ги изцели {гл.13:13; Мк.8:23,25}1. 
41. Още и демони с крясък излизаха от мнозина, като казваха: Ти си Божият Син {гл.1:35; Мт.8:29}1. А Той ги мъмреше и не ги оставяше да говорят, понеже знаеха, че Той е Христос {Мк.3:11,12}2. 
42. И като се съмна, Той излезе и отиде в уединено място; а множествата Го търсеха, идваха при Него и Го задържаха, за да не си отива от тях. 
43. Но Той им каза: И на другите градове трябва да благовестя Божието царство, защото за това съм изпратен {ст.18; гл.8:1}1. 
44. И проповядваше в синагогите в Галилея {ст.15}1. 
