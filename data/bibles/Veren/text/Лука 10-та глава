Издателство "Верен"

Евангелието според ЛУКА

Глава 10

1. {ст.1-12: гл.9:1-6; Мт.10:5-15; Mk.6:7-13}След това Господ определи други седемдесет души и ги изпрати по двама пред Себе Си във всеки град и място, където Сам Той щеше да отиде {гл.9:52}1. 
2. И им каза: Жетвата е изобилна, а работниците – малко; затова молете се на Господаря на жетвата да изпрати работници на жетвата Си {Мт.9:37,38}1. 
3. Идете! Ето, Аз ви изпращам като агнета посред вълци {Мт.10:16}1. 
4. Не носете нито кесия, нито торба, нито сандали {гл.22:35}1и никого по пътя не поздравявайте {4Царе.4:29}2. 
5. И в която къща влезете, първо казвайте: Мир на този дом {1Царе.25:6}1! 
6. И ако бъде там някой син на мира, вашият мир ще почива на него; но ако не бъде, ще се върне на вас. 
7. И в същата къща останете; и яжте и пийте, каквото ви дадат, защото работникът заслужава своята заплата {1Кор.9:14}1. Не се премествайте от къща в къща. 
8. И като влизате в някой град и те ви приемат, яжте, каквото ви сложат. 
9. И изцелявайте болните в него и им казвайте: Божието царство е наближило до вас {гл.16:16; Мт.3:2}1. 
10. А като влезете в някой град и те не ви приемат, излезте на улиците му и кажете: 
11. И праха, който е полепнал по краката ни от вашия град, отърсваме против вас {Деян.13:51}1; но това да знаете, че Божието царство е наближило {ст.9}2. 
12. Казвам ви: По-леко ще бъде на Содом в онзи ден, отколкото на този град. 
13. {ст.13-16: Мт.11:20-24}Горко ти, Хоразине! Горко ти, Витсаидо! Защото, ако бяха се извършили в Тир {Езек.26:2,21}1и Сидон {Езек.28:22}2чудесата, които се извършиха във вас, те отдавна биха се покаяли, седящи във вретище и пепел {Мт.10:15}3. 
14. Обаче на Тир и Сидон ще бъде по-леко в съда, отколкото на вас. 
15. И ти, Капернауме, който си се издигнал до небесата, до ада ще бъдеш свален {Ис.14:15}1. 
16. Който слуша вас, Мен слуша {Йн.13:20}1; и който отхвърля вас, Мен отхвърля {Деян.9:4}2; а който отхвърля Мен, отхвърля Онзи, който Ме е пратил {гл.9:48; Изх.16:7; Йн.5:23; 1Сол.4:8}3. 
17. И седемдесетте се върнаха с радост и казаха: Господи, в Твоето Име и демоните ни се покоряват {гл.9:10; Мк.6:13}1. 
18. А Той им каза: Видях Сатана да пада от небето като светкавица {Откр.12:9}1. 
19. Ето, давам ви власт да настъпвате змии и скорпиони и |власт| над цялата сила на врага, и нищо няма да ви повреди {Пс.91:13; Мк.16:18}1. 
20. Обаче не се радвайте на това, че духовете ви се покоряват, а се радвайте, че имената ви са записани на небесата {Изх.32:32; Пс.69:28; Дан.12:1; Фил.4:3; Евр.12:23; Откр.3:5}1. 
21. {ст.21,22: Мт.11:25-27}В същия час Иисус се зарадва в Духа и каза: Благодаря Ти, Отче, Господи на небето и земята, че си скрил това от мъдрите и разумните, а си го открил на невръстните. Да, Отче, защото така Ти се видя угодно.  
22. Всичко Ми е предадено от Моя Отец {Мт.28:18}1; и освен Отец, никой не знае кой е Синът; и |никой не знае| кой е Отец, освен Синът и онзи, на когото Синът би благоволил да открие. 
23. И като се обърна към учениците, им каза насаме: Блажени очите, които виждат това, което вие виждате {Мт.13:16}1. 
24. Защото, казвам ви, че много пророци и царе пожелаха да видят това, което вие виждате, и не видяха; и да чуят това, което вие чувате, и не чуха {Мт.13:17}1. 
25. {ст.25-28: Мт.22:34-40; Мк.12:28-34}И ето, един законник стана и Го изпитваше {гл.6:7; Йн.8:6}1, като каза: Учителю, какво да правя, за да наследя вечен живот {гл.18:18}2? 
26. А Той му каза: Какво е писано в закона? Как го четеш ти? 
27. А той в отговор каза: „Да възлюбиш Господа, своя Бог, с цялото си сърце, с цялата си душа, с всичката си сила {Втзк.6:5; 4Царе.23:25}1и с целия си ум, и ближния си както себе си {Лев.19:18}2.“ 
28. |Иисус| му каза: Правилно отговори; това прави, и ще живееш {Мт.19:17; Римл.10:5}1. 
29. Но той, понеже искаше да оправдае себе си {гл.16:15}1, каза на Иисус: А кой е моят ближен? 
30. В отговор Иисус каза: Един човек слизаше от Ерусалим в Ерихон; и налетя на разбойници, които го съблякоха и нараниха, и си отидоха, като го оставиха полумъртъв. 
31. А един свещеник случайно слизаше по онзи път и като го видя, подмина по отсрещната страна. 
32. Също и един левит, като стигна на това място и го видя, подмина по отсрещната страна. 
33. Но един самарянин, като пътуваше, дойде до |мястото|, където беше той, и като го видя, го съжали {гл.7:13}1, 
34. приближи се и превърза раните му, като изливаше на тях масло и вино {Пс.147:3}1. После го качи на собственото си добиче, закара го в една гостилница и се погрижи за него. 
35. А на следващия ден извади два динария {две надници}*, даде ги на гостилничаря и каза: Погрижи се за него и каквото похарчиш в повече, на връщане ще ти го заплатя. 
36. Кой от тези тримата ти се вижда да се е показал ближен на попадналия в ръцете на разбойниците? 
37. А той отговори: Онзи, който му оказа милост. Иисус му каза: Иди и ти постъпвай също така. 
38. И като вървяха по пътя, Той влезе в едно село; и някоя си жена на име Марта Го прие у дома си. 
39. Тя имаше сестра на име Мария {Йн.11:1,2}1, която седна при краката на Иисус и слушаше словото Му {Втзк.33:3}2. 
40. А Марта, като беше заета с много прислужване, пристъпи и каза: Господи, не Те ли е грижа, че сестра ми ме остави сама да прислужвам? Кажи й тогава да ми помогне. 
41. Но Господ в отговор й каза: Марто, Марто, ти се грижиш и безпокоиш за много неща, 
42. но едно е потребно {Йн.6:27}1; и Мария избра добрата част, която няма да й се отнеме. 
