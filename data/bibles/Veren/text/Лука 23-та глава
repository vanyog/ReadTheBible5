Издателство "Верен"

Евангелието според ЛУКА

Глава 23

1. {ст.1-5: Мт.27:2,11-14; Мк.15:1-5; Йн.18:28-38}Тогава цялото тяхно множество стана и Го заведе при Пилат. 
2. И започнаха да Го обвиняват, казвайки: Намерихме Този, че развращава народа ни, забранява да се дава данък на императора {гл.20:20-25}1, като казва за Себе Си, че е Христос, Цар {Мт.27:42; Йн.19:12; Деян.17:7}2. 
3. А Пилат Го попита и каза: Ти ли си юдейският Цар? А Той в отговор му каза: Ти казваш. 
4. И Пилат каза на главните свещеници и на множествата: Аз не намирам никаква вина в този Човек {ст.14,22; Йн.19:4,6}1. 
5. А те още по-настойчиво казваха: Той вълнува народа, защото поучава по цяла Юдея, като е почнал от Галилея |и е стигнал| до тук. 
6. А Пилат, като чу за Галилея, попита дали Човекът е галилеянин. 
7. И като узна, че е от областта на Ирод {гл.3:1}1, Го изпрати при Ирод, който през тези дни беше също в Ерусалим {Деян.4:27}2. 
8. А Ирод, като видя Иисус, много се зарадва, защото отдавна желаеше да Го види {гл.9:9; Деян.25:22}1, понеже беше слушал за Него {Мт.14:1}2; и се надяваше да види някое знамение от Него {гл.11:16}3. 
9. И Го запитваше с много думи, но Той нищо не му отговори {Мт.26:62}1. 
10. А главните свещеници и книжниците стояха и Го обвиняваха яростно. 
11. Но Ирод с войниците си, след като Го унизи и подигра, Го облече във великолепна дреха и Го изпрати обратно при Пилат {гл.18:32; Мт.27:28}1. 
12. В същия ден Пилат и Ирод се сприятелиха помежду си, защото преди враждуваха един против друг. 
13. {ст.13-25: Мт.27:15-26; Мк.15:6-15; йн.18:39,40; 19:1,16}Тогава Пилат свика главните свещеници, началниците и народа и им каза: 
14. Доведохте ми този Човек като един, който развращава народа; но ето, аз Го разпитах пред вас и не намерих в този Човек никаква вина относно онова, в което Го обвинявате {ст.4}1; 
15. нито пък Ирод е |намерил|, защото Го е изпратил обратно до нас. И ето, Той не е сторил нищо, което заслужава смъртно |наказание|. 
16. И така, след като Го накажа, ще Го пусна {Деян.3:13}1. 
17. (А той беше задължен да им пуска за празника по един |затворник|.) 
18. Но те всички изкрещяха в един глас, казвайки: Махни Този {Деян.21:36}1и ни пусни Варава; 
19. който беше хвърлен в тъмница за някаква размирица, станала в града, и за убийство. 
20. И Пилат пак им извика, като желаеше да пусне Иисус. 
21. А те крещяха, казвайки: Разпъни Го! Разпъни Го {Йн.19:6}1! 
22. А той трети път им каза: Че какво зло е сторил Той? Аз не намирам в Него нищо, |за което| да заслужава смърт {ст.4}1. Затова, след като Го накажа, ще Го пусна. 
23. Но те настояваха със силни викове, като искаха да бъде разпънат {Йн.19:15}1; и техните викове надделяха. 
24. И Пилат реши да бъде, както искат те {Изх.23:2}1, 
25. и им пусна онзи, когото искаха, който за размирица и убийство беше хвърлен в тъмница, а Иисус предаде на волята им {Деян.7:52}1. 
26. {ст.26-32: Мт.27:31,32; Мк.15:20-22; Йн.19:16,17}И когато Го поведоха, хванаха някого си Симон от Киринея, който се връщаше от нива, и сложиха на него кръста, за да го носи след Иисус. 
27. И Го следваше голямо множество от народ и жени, които плачеха за Него. 
28. А Иисус се обърна към тях и каза: Дъщери ерусалимски, не плачете за Мен, а плачете за себе си и за децата си, 
29. защото ето, идат дни, когато ще кажат: Блажени безплодните и утробите, които не са раждали, и гърдите, които не са кърмили {гл.21:23}1. 
30. Тогава ще започнат да казват на планините: Паднете върху нас!, и на хълмовете: Покрийте ни {Ос.10:8; Откр.6:16}1! 
31. Защото, ако правят това със суровото дърво, какво ще правят със сухото {1Петр.4:17}1? 
32. А с Него караха и други двама, които бяха злодеи, за да ги убият. 
33. {ст.33-36: Мт.27:33-44; Мк.15:23-32; Йн.19:18-24}И когато стигнаха на мястото, наречено Лобно, там разпънаха Него и злодеите – единият от дясната Му |страна|, а другият – от лявата {гл.22:37}1. 
34. А Иисус каза: Отче, прости им {гл.6:28; Деян.7:60}1, защото не знаят какво правят {Деян.3:17; 1Тим.1:13}2. И разделиха дрехите Му, като хвърлиха жребий {Пс.22-18}3. 
35. А народът стоеше и гледаше. Заедно с тях Му се подиграваха и началниците, като казваха: Други е избавил; нека избави Себе Си, ако Той е Христос, Божият Избраник {Пс.22:7,8; Ис.42:1}1. 
36. Също и войниците Му се подиграваха, като се приближаваха и Му поднасяха оцет {Йн.19:29,30}1, и казваха: 
37. Ако Ти си юдейският Цар, избави Сам Себе Си. 
38. И над Него имаше и надпис, (написан на гръцки, латински и еврейски): Този е юдейският Цар. 
39. И един от увисналите злодеи Го хулеше, казвайки: Ако си Ти Христос, избави Себе Си и нас! 
40. А другият в отговор го смъмри, като каза: Дори от Бога ли не се боиш, ти, който си под същото осъждане? 
41. И ние справедливо |сме осъдени|, защото получаваме заслуженото за това, което сме направили; а Този не е направил нищо лошо {Мт.27:23; 1Петр.2:22}1. 
42. И каза: (Господи) Иисусе, спомни си за мен {Пс.106:4}1, когато дойдеш в Царството Си {Мт.16:28}2! 
43. А (Иисус) му каза: Истина ти казвам: днес ще бъдеш с Мен в рая {2Кор.12:4; Фил.1:23; Откр.2:7}1. 
44. {ст.44-49: Мт.27:45-56; Мк.15:33-41; Йн.19:28-30}И беше вече около шестия час и тъмнина покриваше цялата земя до деветия час {от пладне до около 3 ч. следобед}*,
45. когато слънцето потъмня; и завесата на храма се раздра през средата {Евр.10:20}1. 
46. И Иисус извика със силен глас и каза: Отче, в Твоите ръце предавам духа Си {Пс.31:5; Деян.7:59}1. И като каза това, издъхна {Пр.14:32}2. 
47. А стотникът, като видя станалото, прослави Бога, като каза: Наистина този Човек беше праведен {Мт.27:19}1. 
48. И целите множества, които се бяха събрали на това зрелище, като видяха какво стана, се връщаха, като се биеха в гърди. 
49. А всички Негови познати и жените, които Го бяха следвали от Галилея {ст.55}1, стояха надалеч {Пс.38:11}2и гледаха това. 
50. {ст.50-56: Мт.27:57-61; Мк.15:42-47; Йн.19:38-42}И ето, един човек на име Йосиф, който беше съветник, човек добър и праведен, 
51. който не се беше съгласил с решението и делото им – от юдейския град Ариматея – който и сам очакваше Божието царство, 
52. отиде при Пилат и поиска тялото на Иисус. 
53. И като Го свали, Го обви с плащаница и Го положи в гроб, изсечен в скала, където никой още не беше полаган. 
54. Това беше денят на приготовлението и съботата настъпваше. 
55. А жените, които бяха дошли с Него от Галилея {ст.49; Деян.1:14}1, вървяха отзад и видяха гроба и как беше положено тялото Му. 
56. И като се върнаха, приготвиха благоуханни масла и миро; и в съботата си почиваха според заповедта {Изх.20:8-10; Мк.16:1}1. 
