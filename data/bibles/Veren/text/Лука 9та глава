Издателство "Верен"

Евангелието според ЛУКА

Глава 9

1. {ст.1-6: Мт.10:1,5-15; Мк.6:7-13; ср.гл.10:1-12}И като свика дванадесетте {гл.6:13}1, даде им сила и власт над всички демони и да изцеляват болести. 
2. И ги изпрати да проповядват Божието царство {гл.8:1; Деян.28:31}1и да изцеляват болните {Мк.3:14,15}2. 
3. И им каза: Не вземайте нищо за из път – нито тояга, нито торба, нито хляб, нито пари, нито да имате по две ризи {гл.22:35}1. 
4. И в която къща влезете, там отсядайте и оттам тръгвайте |на път|. 
5. И ако някои не ви приемат, когато излизате от онзи град, отърсете и праха от краката си за свидетелство против тях. 
6. И те тръгнаха и отиваха по селата, и проповядваха благовестието, и изцеляваха навсякъде {Мк.16:20}1. 
7. {ст.7-9: Мт.14:1,2; Мк.6:14-16}А четверовластникът Ирод чу за всичко, което беше извършено от Него и беше в недоумение; защото някои казваха, че Йоан е възкръснал от мъртвите; 
8. други пък – че Илия се е явил; а други – че един от старовременните пророци е възкръснал {ст.19}1. 
9. И Ирод каза: Йоан аз обезглавих {Мт.14:10}1. А кой е Този, за когото слушам такива неща? И желаеше да Го види {гл.23:8}2. 
10. {ст.10-17: Мт.14:13-21; Мк.6:30-44; Йн.6:1-14; ср.Мт.15:32-39; Мк.8:1–9}И като се върнаха апостолите, разказаха на |Иисус| всичко, което бяха извършили {гл.10:17}1; и Той ги взе и се оттегли насаме (в уединено място) до един град, наречен Витсаида. 
11. А множествата, като разбраха това, Го последваха; и Той ги прие с готовност и им говореше за Божието царство, и изцеляваше онези, които имаха нужда от изцеление. 
12. И когато денят започна да отминава, дванадесетте се приближиха и Му казаха: Разпусни множествата, за да отидат в околните села и колиби да нощуват и да си намерят храна, защото тук сме в уединено място. 
13. Но Той им каза: Дайте им вие да ядат. А те казаха: Нямаме повече от пет хляба и две риби, освен ако отидем и купим храна за целия този народ. 
14. Защото имаше около пет хиляди мъже. И каза на учениците Си: Накарайте ги да насядат на групи по петдесет души. 
15. Те направиха така и накараха всички да насядат. 
16. А Той взе петте хляба и двете риби и погледна към небето, и ги благослови {1Царе.9:13; Деян.27:35}1; и като ги разчупи, даде на учениците да сложат пред множеството. 
17. И ядоха и всички се наситиха; и вдигнаха къшеите, които им останаха – дванадесет коша.
18. {ст.18-22: Мт.16:13-21; Мк.8:27-31}И когато Той се молеше насаме {гл.5:16}1и учениците бяха с Него, ги попита, казвайки: Какво казва множеството, кой съм Аз? 
19. А те в отговор казаха: |Едни казват, че си| Йоан Кръстител; други – Илия; трети пък – че един от старовременните пророци е възкръснал {ст.7,8}1. 
20. Тогава им каза: А вие какво казвате, кой съм Аз? Петър в отговор каза: Божият Христос {Йн.6:69}1. 
21. А Той ги предупреди и им заповяда да не казват на никого {гл.5:14}1, като каза: 
22. Човешкият Син трябва много да пострада и да бъде отхвърлен от старейшините, главните свещеници и книжниците, да бъде убит и на третия ден да бъде възкресен {ст.44; Мт.16:21}1. 
23. {ст.23-27: Мт.16:24–28; Мк.8:34-9:1}Каза още и на всички: Ако иска някой да дойде след Мен, нека се отрече от себе си, нека носи кръста си всеки ден и нека Ме следва {гл.14:27; 2Кор.4:11}1. 
24. Защото, който иска да спаси живота си, ще го изгуби, а който изгуби живота си заради Мен, той ще го спаси {гл.17:33}1. 
25. Понеже какво се ползува човек, ако спечели целия свят, а изгуби или ощети себе си? 
26. Защото, ако се срамува някой от Мен и от думите Ми, то и Човешкият Син ще се срамува от него {гл.12:9}1, когато дойде в славата Си и |в славата| на Отца и на светите ангели {гл.21:27}2. 
27. А казвам ви наистина: има някои от тук стоящите, които никак няма да вкусят смърт, докато не видят Божието царство. 
28. {ст.28-36: Мт.17:1-9; Мк.9:2-10; 2Петр.1:16-18}И около осем дни след като каза това, Той взе със Себе Си Петър, Йоан и Яков {гл.8:51}1и се качи на планината да се моли {гл.5:16}2. 
29. И като се молеше, видът на лицето Му се измени и облеклото Му |стана| бяло |и| блестящо. 
30. И ето, двама мъже се разговаряха с Него; те бяха Моисей {Втзк.34:5}1и Илия {4Царе.2:11}2, 
31. които се явиха в слава и говореха за Неговата смърт, която Му предстоеше да изпълни в Ерусалим {ст.51}1.
32. А Петър и онези, които бяха с него, ги беше налегнал сън {Мт.26:43}1; но когато се разбудиха, видяха славата Му и двамата мъже, които стояха с Него. 
33. И когато те се разделиха с Него, Петър каза на Иисус: Наставниче, добре е да сме тук; и нека направим три шатри: една за Теб, една за Моисей и една за Илия – без да знае какво говори. 
34. И докато казваше това, дойде облак и ги засени; и |учениците| се уплашиха, като влязоха в облака. 
35. И от облака дойде глас, който каза: Този е Моят възлюбен Син {гл.1:35; Мк.1:11}1. Него слушайте. 
36. И когато гласът престана, Иисус се намери сам. И те замълчаха и в онези дни не казваха на никого нищо от това, което бяха видели. 
37. {ст.37-43: Мт.17:14-21; Мк.9:14-29}И на следващия ден, когато слязоха от планината, Го срещна голямо множество. 
38. И ето, един човек от множеството извика и каза: Учителю, моля Ти се да погледнеш на сина ми, защото ми е единствено дете {гл.7:12}1. 
39. И ето, хваща го дух и той изведнъж закрещява и духът го сгърчва така, че той се запеня, и като го смазва, едва го напуска {гл.8:29}1. 
40. Помолих Твоите ученици да го изгонят, но не можаха. 
41. Иисус в отговор каза: О, роде невярващ {гл.24:11; Мк.16:14}1и извратен {Пс.78:8}2! Докога ще бъда с вас и ще ви търпя? Доведи сина си тук. 
42. И още докато идваше, демонът го тръшна и сгърчи силно; а Иисус смъмри нечистия дух, изцели момчето и го върна на баща му. 
43. И всички се чудеха на Божието величие {гл.8:25; Мк.5:42}1. А докато всички се чудеха на всичко, което правеше, Той каза на учениците Си: 
44. {ст.44,45: Мт.17:22,23; Мк.9:30-32}Вложете в ушите си тези думи, защото Човешкият Син ще бъде предаден в човешки ръце {ст.22}1. 
45. Но те не разбраха тази дума {гл.2:50}1, тя беше скрита от тях, за да не я разберат; а се бояха да Го попитат за тази дума. 
46. {ст.46-48: Мт.18:1-5; Мк.9:33-37}И между тях се повдигна спор – кой от тях ще бъде по-голям {гл.22:24}1. 
47. А Иисус, като видя мисълта на сърцето им {гл.5:22}1, взе едно детенце, постави го при Себе Си и им каза: 
48. Който приеме това дете в Мое Име, Мен приема; и който приеме Мен, приема Този, който Ме е пратил {гл.10:16; Йн.13:20}1; защото, който е най-малък между всички вас, той ще бъде голям {гл.22:26}2. 
49. {ст.49,50: Мк.9:38-41}А Йоан заговори и каза: Наставниче, видяхме един човек да изгонва демони в Твое Име и му забранихме, защото не следва с нас. 
50. А Иисус му каза: Не забранявайте, защото, който не е против вас, е откъм вас {гл.11:23}1. 
51. И когато се навършиха дните да се възнесе, Той насочи лицето Си по пътя за Ерусалим {ст.31; гл.13:22; 17:11; 18:31; 19:28; Мт.16:21; Мк.10:32}1. 
52. И изпрати пред Себе Си вестители, които отидоха и влязоха в едно самарянско село да приготвят за Него {гл.10:1}1. 
53. Но не Го приеха, защото лицето Му беше обърнато към Ерусалим {Йн.4:9}1. 
54. Когато учениците Му Яков и Йоан видяха |това|, казаха: Господи, искаш ли да заповядаме да падне огън от небето и да ги изтреби {Мк.3:17}1, (както стори и Илия)? 
55. А Той се обърна и ги смъмри, (и каза: Вие не знаете на какъв дух сте; защото Човешкият Син не е дошъл да погуби човешки души, а да спаси). 
56. И отидоха в друго село. 
57. {ст.57-62: Мт.8:18-22}А като вървяха по пътя, един човек Му каза: Господи, ще Те следвам, където и да идеш! 
58. Иисус му каза: Лисиците си имат леговища и небесните птици – гнезда, а Човешкият Син няма къде глава да подслони {гл.2:7,12}1. 
59. А на друг каза: Следвай Ме {гл.5:27}1. А той каза: Господи, позволи ми първо да отида и да погреба баща си. 
60. Но Той му каза: Остави мъртвите да погребват своите мъртъвци, а ти иди и разгласявай Божието царство. 
61. Каза и друг: Ще Те следвам, Господи; но първо ми позволи да се сбогувам с домашните си {3Царе.19:20}1. 
62. А Иисус му каза: Никой, който е сложил ръката си на плуга и гледа назад, не е годен за Божието царство {Фил.3:13; Евр.10:38}1. 
