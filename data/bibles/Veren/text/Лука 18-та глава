Издателство "Верен"

Евангелието според ЛУКА

Глава 18

1. Каза им и една притча за това, че трябва винаги да се молят и да не се уморяват {гл.21:36; Деян.1:14; Римл.12:12; Еф.6:18; Кол.4:2; 1Сол.5:17}1, като каза: 
2. В един град имаше един съдия, който не се боеше от Бога и човека не зачиташе. 
3. В същия град имаше една вдовица, която идваше при него и му казваше: Отдай ми правото спрямо противника ми {Ис.1:17}1! 
4. Но той за известно време не искаше {Ис.1:23}1. Но после си каза: Въпреки че не се боя от Бога и хората не зачитам, 
5. пак, понеже тази вдовица ми досажда, ще й отдам правото, да не би да ме измори с непрекъснатото си идване {гл.11:8}1. 
6. И Господ каза: Слушайте какво каза неправедният съдия! 
7. А Бог няма ли да отдаде правото на Своите избрани, които викат към Него ден и нощ {Пс.55:17; 88:1}1, и ще се бави ли спрямо тях? 
8. Казвам ви, че ще им отдаде правото скоро. Но когато дойде Човешкият Син, ще намери ли вяра на земята? 
9. Също и на онези, които разчитаха на себе си, че са праведни, и презираха другите, каза и тази притча: 
10. Двама души: единият фарисей, а другият бирник, се изкачиха в храма да се помолят. 
11. Фарисеят, като се изправи, се молеше в себе си така: Боже, благодаря Ти, че не съм като другите хора – грабители, неправедни, прелюбодейци, също и като този бирник. 
12. Постя два пъти в седмицата, давам десятък от всичко, което придобия {гл.11:42; Мт.9:14; 23:23}1. 
13. А бирникът, като стоеше надалеч, не искаше дори очите си да повдигне към небето, а се биеше в гърди и казваше: Боже, бъди милостив към мен, грешника {Езд.9:6; Пс.51:1}1. 
14. Казвам ви, че този слезе у дома си оправдан, а не онзи {Мт.21:31}1; защото всеки, който възвишава себе си, ще бъде смирен, а който смирява себе си, ще бъде възвисен {гл.14:11}2. 
15. Донесоха още при Него малките си деца, за да се докосне до тях; а учениците, като видяха, ги смъмриха. 
16. Но Иисус ги повика и каза: Оставете децата да дойдат при Мен и не ги възпирайте, защото на такива е Божието царство. 
17. Истина ви казвам: който не приеме Божието царство като детенце, той никак няма да влезе в него. 
18. {ст.18-30: Мт.19:16-30; Мк.10:17-31}И някой си началник Го попита, казвайки: Благи Учителю, какво да направя, за да наследя вечен живот {гл.10:25}1? 
19. А Иисус му каза: Защо Ме наричаш благ? Никой не е благ освен Един, Бог. 
20. Знаеш заповедите: „Не прелюбодействай {Мт.5:27}1; не убивай {Мт.5:21}2; не кради; не лъжесвидетелствай; почитай баща си и майка си {Изх.20:12-16; Мт.15:4}3.“ 
21. А той каза: Всичко това съм опазил от младостта си. 
22. Иисус, като чу, му каза: Едно още не ти достига. Продай всичко, което имаш, и го раздай на бедните, и ще имаш съкровище на небето {гл.12:33; Мт.6:20}1; и ела и Ме следвай. 
23. А той, като чу това, много се наскърби, защото беше твърде богат. 
24. И Иисус, като го видя, че много се наскърби, каза: Колко трудно ще влязат в Божието царство онези, които имат богатство! 
25. Защото по-лесно е камила да мине през иглени уши, отколкото богат да влезе в Божието царство. 
26. А онези, които чуха това, казаха: Тогава кой може да се спаси? 
27. А Той каза: Невъзможното за хората е възможно за Бога {гл.1:37}1. 
28. А Петър каза: Ето, ние оставихме всичко и Те последвахме {гл.5:11}1. 
29. А Той им каза: Истина ви казвам: няма никой, който да е оставил къща или родители, или братя, или жена, или деца заради Божието царство {гл.14:26}1, 
30. и който да не получи многократно повече в сегашно време, а в идващия свят – вечен живот. 
31. {ст.31-31: Мт.20:17-19; Мк.10:32-34}И като взе дванадесетте при Себе Си, им каза: Ето, изкачваме се към Ерусалим {гл.9:51}1и всичко, което е писано чрез пророците за Човешкия Син, ще се изпълни {гл.24:44; Мт.26:24}2, 
32. защото ще бъде предаден на езичниците, които ще се подиграят с Него и ще Го оскърбят, и ще Го заплюят {гл.22:63; 23:11}1, 
33. и ще Го бият, и ще Го убият; и на третия ден ще възкръсне {гл.9:22; Мт.16:21}1. 
34. Но те не разбираха нищо от това {Йн.12:16}1; тази дума беше скрита за тях и те не разбираха това, което се казваше {гл.2:50; Мк.9:10}2. 
35. {ст.35-43: Мт.20:29-34; Мк.10:46-52; Мт.9:27-31; Мк.8:22-26}А когато Той се приближаваше до Ерихон, един слепец седеше край пътя да проси. 
36. И като чу, че минава народ, попита какво е това. 
37. И му казаха, че Иисус Назарянинът {Мт.2:23}1минава. 
38. Тогава той извика, като каза: Иисусе, Сине Давидов, смили се над мен {гл.17:13}1! 
39. А тези, които вървяха отпред, го смъмриха, за да млъкне; но той още повече викаше: Сине Давидов, смили се над мен! 
40. И така, Иисус се спря и заповяда да Му го доведат. И когато онзи се приближи, Той го попита: 
41. Какво искаш да ти сторя? А той каза: Господи, да прогледам. 
42. Иисус му каза: Прогледай! Твоята вяра те изцели {гл.7:50}1. 
43. И той веднага прогледа и Го последва, като славеше Бога. И целият народ, като видя |това|, въздаде хвала на Бога {гл.5:26; 13:17; Пс.50:23}1. 
