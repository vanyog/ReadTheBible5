Издателство "Верен"

Евангелието според ЛУКА

Глава 8

1. Скоро след това |Иисус| ходеше по градове и села {гл.13:22}1да проповядва и да благовестява Божието царство {гл.4:43; 9:2; Мт.9:35; Мк.1:14}2. А с Него бяха дванадесетте |ученици| 
2. и някои жени, които бяха изцелени от зли духове и болести: Мария, наречена Магдалена, от която бяха излезли седем демона {ст.30; Мт.27:55,56; МК.16:9}1;
3. Йоана, жената на Иродовия настойник Хуза; Сусана и много други {гл.23:49,55; 24:10}1, които Му служеха с имота си {Мк.1:31}2. 
4. {ст.4-15: Мт.13:1-23; Мк.4:1-20}А когато се събра голямо множество и идваха при Него от всеки град, Той им каза с притча: 
5. Сеячът излезе да сее семето си. И когато сееше, едно падна край пътя и се затъпка, и небесните птици го изкълваха. 
6. А друго падна на канара и щом поникна, изсъхна, защото нямаше влага. 
7. Друго пък падна сред тръни и заедно с него пораснаха и тръните и го заглушиха. 
8. А друго падна на добра земя и като порасна, даде стократен плод. И като каза това, извика: Който има уши да слуша, нека слуша {гл.14:35}1. 
9. А учениците Му Го попитаха за |значението на| тази притча. 
10. Той каза: На вас е дадено да знаете тайните на Божието царство; а на другите се |проповядва| с притчи, така че да гледат, а да не виждат и да чуват, а да не разбират {Йн.12:40}1. 
11. А |значението на| тази притча е това: Семето е Божието слово {1Петр.1:23}1. 
12. А |посятото| край пътя са тези, които слушат; но после идва дяволът и отнема словото от сърцата им, да не би да повярват и да се спасят. 
13. |Падналото| на канарата са тези, които, като чуят, приемат словото с радост; но те нямат корен, а вярват само временно и когато настане изпитание, отпадат. 
14. Падналото сред тръните са тези, които слушат, но като си отидат, се задушават от грижи и богатства, и житейски удоволствия и не дават узрял плод. 
15. А |посятото| на добра земя са тези, които, като чуят словото {1Сол.2:13}1, го пазят в искрено и добро сърце {Пс.119:11}2 и дават плод {Йн.15:16}3с търпение {Евр.10:36}4. 
16. {ст.16-18: Мк.4:21-25}И никой, който запали светило, не го покрива със съд, нито го слага под легло, а го слага на светилник, за да видят светлината тези, които влизат {гл.11:33}1. 
17. Защото няма нещо тайно, което няма да стане явно, нито нещо скрито, което няма да се узнае и няма да излезе наяве {гл.12:2}1. 
18. Затова внимавайте как слушате, защото, който има, на него ще се даде, а който няма, от него ще се отнеме и това, което мисли, че има {гл.19:26}1. 
19. {ст.19-21: Мт.12:46-50; Мк.3:31-35}И дойдоха при Него майка Му и братята Му, но поради множеството не можаха да се приближат до Него. 
20. И Му известиха, като казаха: Майка Ти и братята Ти стоят навън и искат да Те видят. 
21. А Той в отговор им каза: Моя майка и Мои братя са тези, които слушат Божието слово и го изпълняват {гл.11:28; Мт.7:24}1. 
22. {ст.22-25: Мт.8:23-27; Мк.4:35-41}А в един от тези дни Той се качи на един кораб с учениците Си и им каза: Да минем на отвъдната страна на езерото. И те отплаваха. 
23. А като плаваха, Той заспа. И върху езерото се устреми ветрена буря и |вълните| ги заливаха дотолкова, че бяха в опасност. 
24. И те дойдоха, разбудиха Го и казаха: Наставниче! Наставниче! Загиваме! А Той се събуди и смъмри вятъра и развълнуваната вода, и те се успокоиха, и настана тишина {Пс.107:6}1. 
25. А Той им каза: Къде е вярата ви? А те уплашени се чудеха и си казваха един на друг: Кой ли ще е Този, който заповядва дори на ветровете и на водата, и те Му се покоряват? {гл.9:43}1 
26. {ст.26-39: Мт.8:28-34; Мк.5:1-20}И пристигнаха в гадаринската страна, която е срещу Галилея. 
27. А когато излезе на сушата, Го срещна човек от града, който от дълго време имаше демони и не беше обличал дреха, и не живееше в къща, а в гробищата. 
28. Когато видя Иисус, той извика, падна пред Него и каза със силен глас: Какво имам аз с Теб, Иисусе, Сине на Всевишния Бог? Моля Ти се, не ме мъчи {гл.4:34}1. 
29. Защото |Иисус| беше заповядал на нечистия дух да излезе от човека {Мк.9:25}1. Понеже той много пъти го беше хващал; и го бяха връзвали с вериги и окови, за да го пазят; но той разкъсваше връзките и демонът го гонеше из пустините {гл.9:39,42}2. 
30. Иисус го попита: Как ти е името? А той каза: Легион; защото в него бяха влезли много демони {ст.2}1. 
31. И те Го молеха да не им заповяда да отидат в бездната {2Петр.2:4; Откр.20:3}1. 
32. А там имаше голямо стадо свине, което пасеше на хълма; и |демоните| Го помолиха да им позволи да влязат в тях. И Той им позволи. 
33. И след като демоните излязоха от човека и влязоха в свинете, стадото се спусна по стръмнината в езерото и се издави. 
34. А свинарите, като видяха станалото, избягаха и разказаха за това в града и в селата. 
35. И като излязоха да видят станалото и дойдоха при Иисус, намериха човека, от когото бяха излезли демоните, да седи при краката на Иисус, облечен и разумен; и се изплашиха. 
36. И тези, които бяха видели това, им разказаха как е бил изцелен {|или:| спасен}* обладаният от демони. 
37. Тогава цялото множество от Гадаринската околност Му се помоли да си отиде от тях {Деян.16:39}1, защото бяха обхванати от голям страх. И Той се качи в кораба и се върна. 
38. А човекът, от когото бяха излезли демоните, Му се молеше да бъде с Него, но |Иисус| го отпрати, като каза: 
39. Върни се у дома си и разкажи какви неща ти стори Бог. И той отиде и разгласи по целия град какви неща му стори Иисус {Пс.126:3; Дан.4:2}1. 
40. {ст.40-56: Мт.9:18-26; Мк.5:21–43}А когато Иисус се върна, народът Го прие |радостно|, защото всички Го чакаха. 
41. И ето, дойде един човек на име Яир, който беше началник на синагогата, и като падна пред краката на Иисус {Мт.17:14; Мк.7:25}1, Му се молеше да влезе в къщата му; 
42. защото имаше една-единствена дъщеря {гл.7:12}1на около дванадесет години, която умираше. И когато отиваше, множеството Го притискаше. 
43. И една жена, която имаше кръвотечение от дванадесет години и беше похарчила по лекари целия си имот, без да може да бъде излекувана от никого, 
44. се приближи отзад и се допря до полата на дрехата Му {Втзк.22:12}1; и кръвотечението й веднага престана {Мк.3:10}2. 
45. А Иисус каза: Кой се допря до Мен? И когато всички се отричаха, Петър и онези, които бяха с Него, казаха: Наставниче, народът Те заобикаля и притиска, (а ти казваш: Кой се допря до Мен?) 
46. Но Иисус каза: Някой се допря до Мен, защото усетих, че от Мен излезе сила {гл.5:17}1. 
47. И жената, като видя, че не се укри {Пс.38:9}1, дойде разтреперена и падна пред Него, и заяви пред целия народ причината, поради която се беше допряла до Него, и как веднага е оздравяла. 
48. А Той й каза: Дъще, твоята вяра те изцели {|или:| спаси}*; иди си с мир {гл.7:50}1. 
49. Докато Той още говореше, дойде някой от |къщата| на началника на синагогата и каза: Дъщеря ти умря {Йн.11:14}1; не затруднявай Учителя. 
50. А Иисус като дочу това, му отговори: Не се бой; само вярвай и тя ще се избави {Ис.59:1}1. 
51. И когато дойде в къщата, не остави никого да влезе с Него, освен Петър, Йоан, Яков {гл.9:28}1и бащата и майката на момичето. 
52. И всички плачеха и го оплакваха. А Той им каза: Не плачете {гл.7:13}1; защото не е умряло, а спи. 
53. А те Му се присмиваха, понеже знаеха, че е умряло. 
54. Но Той го хвана за ръката и извика: Момиче, стани! {гл.7:14}1 
55. И духът му се върна и то веднага стана {Мт.9:25}1; и Той заповяда да му дадат да яде. 
56. И родителите му се смаяха; а Той им заръча да не казват на никого за станалото {гл.5:14}1. 
