Издателство "Верен"

Евангелието според ЛУКА

Глава 1

1. Понеже мнозина предприеха да съчинят повест за съвършено известните между нас събития, 
2. както ни ги предадоха онези, които отначало са били очевидци {Йн.15:27; Деян.1:21,22; 1Йн.1:1; Евр.2:3}1 и служители на словото, 
3. видя се добре и на мен, който изследвах подробно всичко от началото, да ти пиша наред, почтени Теофиле {Деян.1:1}1,
4. за да познаеш достоверността на това, в което си бил поучаван.
5. В дните на юдейския цар Ирод {Мт.2:1}1 имаше един свещеник от отряда на Авия {1Лет.24:10,19; Неем.12:17}2 на име Захария. Жена му беше от дъщерите на Аарон и се наричаше Елисавета. 
6. Те и двамата бяха праведни пред Бога, като ходеха непорочно във всичките Господни заповеди и наредби {Бит.7:1; Втзк.10:12; 3Царе.15:5; Йов.1:1,8; Пс.119:1}1. 
7. Но нямаха дете, защото Елисавета беше безплодна {Бит.11:30; 25:21; 29:31; Съд.13:2; 1Цар.1:5}1,а и двамата бяха в напреднала възраст {Бит.17:17}2. 
8. И когато той изпълняваше свещеническата си служба пред Бога по реда на своя отряд {1Лет.24:1,3}1, 
9. според свещеническия обичай на него се падна по жребий {1Лет,24:5}1 да влезе в Господния храм и да кади {Изх.30:1,7}2. 
10. А в часа на каденето цялото множество от народа се молеше навън. 
11. И тогава му се яви Господен ангел {Мт.1:20}1, като стоеше отдясно на кадилния олтар. 
12. А когато Захария |го| видя, се смути и го обзе страх {гл.2:9; Съд.6:22; Деян.10:4}1. 
13. Но ангелът му каза: Не се бой, Захария {ст.30}1, защото твоята молитва е чута {Дан.10:12}2 и жена ти Елисавета ще ти роди син, когото ще наречеш Йоан {ст.60,63; гл.3:2; Бит.17:19; Мт.3:1}3. 
14. |Той| ще ти бъде за радост и веселие; и мнозина ще се зарадват за неговото раждане {ст.58}1. 
15. Защото ще бъде велик пред Господа {ст.32; гл.7:28; Мт.11:11}1; вино и спиртно питие няма да пие {Чис.6:3; Съд.13:4,5; Мт.11:18}2; и ще се изпълни със Свети Дух още в майчината си утроба {ст.41,67; гл.2:25}3. 
16. И ще обърне мнозина от израилевите синове към Господа, техния Бог {Мт.3:5,6}1. 
17. Той ще върви пред лицето Му {ст.76; гл.7:27; Мал.3:1}1 в духа и силата на Илия {Мт.11:14}2, за да обърне сърцата на бащите към децата {Мал.4:6}3 и непокорните – към мъдростта на праведните, за да приготви за Господа подготвен народ {ст.77}4. 
18. А Захария каза на ангела: По какво ще узная това {Бит.15:8; Ис.38:22}1? Защото аз съм стар, а и жена ми е в напреднала възраст {ст.7}2. 
19. Ангелът в отговор му каза: Аз съм Гавриил {ст.26; Дан.8:16; 9:21}1, който стои пред Бога {Откр.8:2}2, и съм изпратен да ти говоря и да ти благовестя това {Пс.103:20}3. 
20. И ето, ти ще онемееш и няма да можеш да говориш до деня, когато всичко това се сбъдне, защото не повярва на думите ми, които ще се изпълнят своевременно. 
21. А народът чакаше Захария и се чудеше защо се бави в храма {Лев.9:23}1. 
22. А когато излезе, той не можеше да им говори; и те разбраха, че е видял видение в храма, защото той им правеше знаци и оставаше ням. 
23. И когато свършиха дните на службата му, той си отиде у дома. 
24. А след тези дни жена му Елисавета зачена; и се криеше пет месеца, като казваше: 
25. Така ми стори Господ в дните, когато погледна |милостиво|, за да премахне пред хората |причината да| ме корят {Бит.30:23}1. 
26. А в шестия месец ангел Гавриил {ст.19}1 беше изпратен от Бога в галилейския град, наречен Назарет {гл.2:39,51; Мт.2:23}2, 
27. при една девица, сгодена за мъж на име Йосиф, от Давидовия дом {гл.2:4; 3:23; 4:22}1; а името на девицата беше Мария {гл.2:5; Мт.1:16,18}2. 
28. И когато ангелът дойде при нея, каза: Здравей, благодатна! Господ е с теб, (благословена си ти между жените) {ст.42; Съд.5:24}1. 
29. А тя много се смути от думите му и недоумяваше какъв ли ще е този поздрав. 
30. И ангелът й каза: Не се бой {ст.13; гл.2:10}1, Мария, защото си придобила Божията благодат. 
31. И ето, ще заченеш в утробата си и ще родиш Син, когото ще наречеш Иисус {гл.2:21; Мт.1:21-23}1. 
32. Той ще бъде велик и ще се нарече Син на Всевишния {ст.15; Пс.2:7; Мк.5:7}1; и Господ Бог ще Му даде престола на баща Му Давид {Пс.132:11}2. 
33. Ще царува над якововия дом до века; и царството Му не ще има край {Пс.45:6; 2Царе.7:12-16; Ис.9:7; Дан.2:44; 7:14,27; Мих.4:7; Йн.12:34; 2Петр.1:11}1. 
34. А Мария каза на ангела: Как ще бъде това {Йн.3:9}1, тъй като не познавам мъж? 
35. И ангелът в отговор й каза: Светият Дух ще дойде върху теб и силата на Всевишния ще те осени {Ис.7:14; Мт.1:18,20}1; затова и Святото {Йн.6:69; Деян.3:14; Откр.3:7}2, което ще се роди |от теб|, ще се нарече Божи Син {гл.3:22; 4:34,41; 8:28; 9:35; Мт.16:16; Йн.9:35; Евр.1:2,5; Откр.2:18}3. 
36. Ето, и твоята роднина Елисавета, за която се казваше, че е безплодна, и тя в старините си е заченала син и е вече в шестия месец. 
37. Защото за Бога няма нищо невъзможно. {|или:| Защото никоя дума от Бога няма да бъде безсилна.}* {гл.18:27; Мт.19:26; Мк.10:27}1
38. А Мария каза: Ето Господната слугиня; нека ми бъде, както ти си казал. И ангелът си отиде от нея. 
39. През тези дни Мария стана и отиде бързо към хълмистата страна, в един юдейски град, 
40. и влезе в къщата на Захария и поздрави Елисавета. 
41. А когато Елисавета чу поздрава на Мария, бебето в утробата й заигра; и Елисавета се изпълни със Светия Дух {ст.15}1, 
42. и като извика със силен глас, каза: Благословена си ти между жените {ст.28}1 и благословен е плодът на твоята утроба! 
43. И откъде ми е това – да дойде при мен майката на моя Господ? 
44. Защото ето, щом стигна гласът на твоя поздрав до ушите ми, бебето заигра радостно в утробата ми. 
45. И блажена е тази, която е повярвала, че ще се сбъдне казаното й от Господа. 
46. {ст.46-55: ср.1Царе.2:1-10}И Мария каза: Величае душата ми Господа 
47. и зарадва се духът ми в Бога, Спасителя мой {Пс.16:9; 35:9; Авак.3:18}1. 
48. Защото погледна на ниското положение на Своята слугиня; и ето, отсега нататък ще ме облажават всички родове {гл.11:27; Бит30:13}1. 
49. Защото Силният {Бит.17:1}1 извърши за мен велики |дела| {Пс.126:3}2 и свято е Неговото Име {Пс.111:9}3. 
50. И от родове в родове Неговата милост е върху онези, които Му се боят {Пс.103:13,17}1. 
51. Той извърши силни |дела| със Своята мишца {Изх.15:6}1. Разпръсна {Пс.89:10}2 онези, които са горделиви в мислите на сърцето си {2Царе.22:28; Дан.4:37}3.
52. Свали владетели от престолите |им| {Йов.12:19}1 и издигна смирени {Йов.5:11; Пс.107:41; Езек.21:26}2. 
53. Гладни напълни с блага {Пс.107:9}1, а богати отпрати празни. 
54. Помогна на слугата Си Израил {Ис.41:8-10}1, за да напомни за |Своята |милост {Пс.25:6; 98:3}2, 
55. както бе говорил на бащите ни, към Авраам и към неговото потомство до века {ст.72; Бит.17:7; Пс.105:42; Мих.7:20}1. 
56. И Мария, след като стоя при нея около три месеца, се върна у дома си.
57. А на Елисавета се навърши времето да роди и тя роди син. 
58. И когато съседите и роднините й чуха, че Господ показал към нея велика милост, се радваха заедно с нея {ст.14}1. 
59. И на осмия ден дойдоха, за да обрежат детенцето {гл.2:21; Бит.17:12; Лев.12:3}1 и щяха да го нарекат Захария, по името на баща му. 
60. Но майка му в отговор каза: Не, той ще се нарече Йоан {ст.13}1. 
61. А те й рекоха: Няма никой в рода ти, който да се нарича с това име. 
62. Тогава |запитаха| баща му със знаци как би искал той да го нарекат. 
63. А той поиска дъсчица и написа: Йоан е името му {ст.13}1. И те всички се зачудиха. 
64. И веднага устата му се отвори и езикът му |се развърза|, и той проговори, и благославяше Бога {Пс.51:15}1. 
65. И страх обзе всичките им съседи {гл.7:16}1; и за всичко това се говореше по цялата хълмиста земя на Юдея. 
66. И всички, които чуха това, го пазеха в сърцата си {гл.2:19,51}1, казвайки: Какво ли ще бъде това дете? И ръката на Господа беше с него {Деян.11:21}2. 
67. Тогава баща му Захария се изпълни със Свети Дух {ст.15; 2Петр.1:21}1 и пророкува, казвайки: 
68. Благословен Господ, Израилевият Бог {Пс.72:18}1, защото посети Своя народ и извърши изкупление |за него| {Пс.111:9}2. 
69. И въздигна рог на спасение {гл.2:30; 3:6; 1Царе.2:10; Пс.18:2}1 за нас в дома на слугата Си Давид {Пс.132:17}2, 
70. както е говорил чрез устата на светите Си пророци от вековете {Ер.23:5; Рим.1:2}1, 
71. спасение от неприятелите ни и от ръката на всички, които ни мразят {Пс.18:48; 44:7; Ис.35:4; 49:25; Ер.30:10; Соф.3:15}1; 
72. да покаже милост към бащите ни и да си спомни Своя свят завет {ст.55; Лев.26:42; Пс.105:8; Eзек.16:60; Гал.3:17}1, 
73. клетвата, с която се закле на баща ни Авраам {Бит.22:16,17; Мих.7:20; Евр.6:17}1: 
74. да ни даде, на нас, които сме освободени от ръката на неприятелите ни, да Му служим без страх {соф.3:16}1,
75. в святост и правда пред Него през всичките си дни {Еф.4:24; Тит.2:12}1. 
76. Да! И ти, детенце, пророк на Всевишния ще се наречеш {гл.20:6; Мт.11:9}1; защото ще вървиш пред лицето на Господа, за да приготвиш пътищата за Него {ст.17; гл.3:4}2, 
77. за да дадеш на Неговия народ да познае спасение чрез прощаване на греховете им {гл.3:3; Ер.31:34}1, 
78. поради милосърдието на нашия Бог {Ис.63:7}1, с което ни посети Зора от висините {Ис.60:1,2; Мал.4:2}2, 
79. за да осияе {Еф.5:14}1 седящите в тъмнина и в сянка на смъртта {гл.2:32; Пс.107:10; Ис.42:7; Мт.4:16}2; и да насочи стъпките ни в пътя на мира {Ис.59:8}3. 
80. А детето растеше и укрепваше по дух {гл.2:40}1; и беше в пустините до деня, когато се яви на Израил {гл.3:2}2. 
