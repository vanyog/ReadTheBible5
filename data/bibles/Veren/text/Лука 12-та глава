Издателство "Верен"

Евангелието според ЛУКА

Глава 12

1. {ст.1-12: Мт.10:26-33}Между това, като се събра едно многохилядно множество, дотолкова, че едни други се тъпчеха {гл.5:1}1, Той започна да говори на учениците Си: Преди всичко се пазете от фарисейския квас, който е лицемерие {Мт.16:6; 23:28; 1Кор.5:8}2. 
2. Няма нищо скрито, което няма да се открие, и тайно, което няма да се узнае {гл.8:17}1. 
3. Затова, каквото сте говорили в тъмно, ще се чуе на светло; и каквото сте казали на ухо във вътрешните стаи, ще се разгласи от покрива {1Тим.5:24}1. 
4. А на вас, Моите приятели {Йн.15:15}1, казвам: Не се бойте от тези, които убиват тялото и след това не могат нищо повече да направят. 
5. Но ще ви предупредя от кого да се боите: бойте се от Онзи, който, след като е убил, има власт да хвърля в пъкъла. Да! – казвам ви – от Него се бойте {Ис.8:13}1. 
6. Не се ли продават пет врабчета за два асария? И нито едно от тях не е забравено пред Бога {Пс.104:27}1. 
7. Но на вас и космите на главата са всички преброени {гл.21:18}1. Не се бойте, вие сте по-скъпи от много врабчета {ст.24}2. 
8. И казвам ви: Всеки, който изповяда Мен пред хората, ще го изповяда и Човешкият Син пред Божиите ангели; 
9. но ако се отрече някой от Мен пред хората, ще бъде отречен и той пред Божиите ангели {гл.9:26}1. 
10. И на всеки, който би казал дума против Човешкия Син, ще му се прости; но ако някой похули Светия Дух, няма да му се прости {Мт.12:31,32}1. 
11. И когато ви заведат в синагогите и |пред| началствата и властите, не се безпокойте как или какво ще говорите, или какво ще кажете. 
12. Защото Светият Дух ще ви научи в същия час какво трябва да кажете {гл.21:12-15; Мт.10:19,20}1. 
13. И някой от множеството Му каза: Учителю, кажи на брат ми да раздели с мен наследството. 
14. А Той му каза: Човече, кой Ме е поставил да съдя или деля между вас? 
15. И им каза: Внимавайте и се пазете от всякаква алчност {Мк.4:19; 1Тим.6:10}1, защото животът на човека не се състои в изобилието на имота му. 
16. И им каза притча, като рече: Нивите на един богаташ родиха много плод. 
17. И той размишляваше в себе си, като казваше: Какво да правя? Защото нямам къде да събера плодовете си. 
18. И каза: Ето какво ще направя: ще съборя житниците си и ще построя по-големи, и там ще събера всичките си жита и благата си. 
19. И ще кажа на душата си: Душо, имаш много блага, натрупани за много години. Успокой се, яж, пий и се весели {Пс.62:10; Пр.18:11; Ер.9:23}1. 
20. А Бог му каза: Глупако! Тази нощ ще ти изискат душата {Як.4:14}1; а това, което си приготвил, чие ще бъде? {Пс.39:6; 49:17; Екл.4:8}2 
21. Така |става| с този, който събира имот за себе си {Авак.2:9}1, а не е богат спрямо Бога {Мт.6:19}2. 
22. {ст.22-34: Мт.6:19-21,25-34}Каза още на учениците Си: Затова ви казвам: не се безпокойте за живота |си| – какво ще ядете; нито за тялото си – какво ще облечете {Фил.4:6}1. 
23. Защото животът е повече от храната, и тялото – от облеклото. 
24. Разгледайте враните, че не сеят, нито жънат; те нямат нито склад, нито житница, но пак Бог ги храни {Йов.38:41}1. Колко по-ценни сте вие от птиците {ст.7; Мт.12:12}2! 
25. И кой от вас може с безпокойство да прибави един лакът на ръста си? 
26. И така, ако и най-малкото нещо не можете да направите, защо се безпокоите за другото? 
27. Разгледайте кремовете как растат: не се трудят, нито предат; но ви казвам, че дори Соломон в цялата си слава не се е обличал като един от тях. 
28. И ако Бог така облича полската трева, която днес я има, а утре я хвърлят в пещ, колко повече |ще облича| вас, маловерци! 
29. И така, не търсете какво да ядете и какво да пиете, и не бъдете неспокойни; 
30. защото всичко това търсят народите на света; а вашият Отец знае, че се нуждаете от това {Мт.6:8}1. 
31. Но търсете (Божието) царство и (всичко) това ще ви се прибави {3Царе.3:13}1. 
32. Не бой се, малко стадо {Ис.41:14}1, защото вашият Отец благоволи да ви даде царството {гл.6:20; Дан.7:27; Мт.25:34; Евр.12:28}2. 
33. Продайте имота си и давайте милостиня {гл.11:41; Мк.10:21; Деян.2:45}1; направете си кесии, които не овехтяват, непреходно съкровище на небесата, където крадец не се приближава, нито молец изяжда {Аг.1:6}2. 
34. Защото, където е съкровището ви, там ще бъде и сърцето ви.
35. {ст.35-48: Мт.24:42-51}Кръстът ви да бъде препасан {Изх.12:11; 1Петр.1:13; Еф.6:14}1и светилниците ви — запалени {Мт.25:4,8}2; 
36. и самите вие да приличате на хора, които чакат господаря си, когато се върне от сватба, за да му отворят незабавно, щом дойде и похлопа. 
37. Блажени онези слуги, чийто господар ги намери будни, когато си дойде {Мк.13:37; Откр.16:15}1; истина ви казвам, че той ще се препаше {Йн.13:4}2, ще ги накара да седнат на трапезата и ще дойде да им прислужи. 
38. И ако дойде на втора стража или на трета стража и |ги| намери така, блажени са онези |слуги| {Мк.13:35}1. 
39. Но това да знаете, че ако домакинът знаеше в кой час ще дойде крадецът {1Сол.5:2}1, щеше да бди и не би оставил да му подкопаят къщата. 
40. Бъдете и вие готови; защото в час, когато не |го| мислите, Човешкият Син ще дойде {Мт.25:13; Мк.13:33}1. 
41. Тогава Петър каза: Господи, само на нас ли казваш тази притча, или на всичките? 
42. Господ каза: И така, кой е онзи верен и благоразумен настойник {1Кор.4:2}1, когото господарят му ще постави над домочадието си, за да им дава навреме определената храна {1Петр.4:10}2? 
43. Блажен онзи слуга, чийто господар, когато си дойде, го намери, че прави така. 
44. Истина ви казвам, че ще го постави над целия си имот {Мт.25:21}1. 
45. Но ако онзи слуга каже в сърцето си: Господарят ми се забави; и започне да бие слугите и слугините, да яде, да пие и да се напива {гл.21:34}1, 
46. то господарят на онзи слуга ще дойде в ден, когато той не го очаква, и в час, който не знае, и като го посече, ще определи неговата участ с невярващите. 
47. И онзи слуга, който е знаел волята на господаря си, но не е бил готов и не е постъпил по волята му, много ще бъде бит {Як.4:17}1. 
48. А онзи, които не е знаел и е сторил нещо, което заслужава бой, малко ще бъде бит {Втзк.25:2; Мт.11:22}1. И от всеки, на когото много е дадено, много и ще се изисква; и на когото много са поверили, от него повече ще се изисква {Як.3:1; 2Петр.2:21; Римл.2:12}2.
49. {ст.49-53: Мт.10:34-36}Огън дойдох да хвърля на земята и как искам да се беше вече запалил! 
50. Но имам кръщение, с което трябва да се кръстя {Мк.10:38}1, и колко се измъчвам {Йн.12:27}2, докато то се извърши {Йн.19:30}3! 
51. Мислите ли, че съм дошъл да дам мир на земята? Не, – казвам ви, – а по-скоро разделение {Йн.7:12; Деян.14:2,4}1. 
52. Защото отсега нататък петима в една къща ще бъдат разделени: трима против двама и двама против трима. 
53. Ще се разделят баща против син и син против баща, майка против дъщеря и дъщеря против майка, свекърва против снаха си и снаха против свекърва си {Мк.13:12}1. 
54. Каза още на множествата: Когато видите облак да се издига от запад, веднага казвате: Дъжд ще вали; и така става. 
55. И когато духа южен вятър, казвате: Ще стане жега; и става. 
56. Лицемери! Лицето на земята и на небето знаете да прецените, а това време как не знаете да прецените {Мт.16:1-3}1? 
57. А защо от само себе си не съдите кое е право? 
58. Защото, когато отиваш с противника си |да се явиш| пред управителя, постарай се по пътя да се освободиш от него, да не би да те завлече при съдията и съдията да те предаде на служителя, и служителят да те хвърли в тъмница. 
59. Казвам ти: никак няма да излезеш оттам, докато не изплатиш и най-последната лепта {Мт.5:25,26}1.
