Издателство "Верен"

Евангелието според ЛУКА

Глава 24

1. {ст.1-12: Мт.28:1-10; Мк.16:1-11; Йн.20:1-18}А в първия ден на седмицата {Деян.20:7; 1Кор.16:2}1, много рано сутринта, те дойдоха на гроба, като носеха благоуханните масла, които бяха приготвили. 
2. И намериха камъка преместен от гроба. 
3. И като влязоха, не намериха тялото на Господ Иисус. 
4. И когато бяха в недоумение за това, ето, пред тях застанаха двама мъже с блестящи дрехи {Деян.1:10}1. 
5. И както бяха обзети от страх и навели лицата си към земята, |мъжете| им казаха: Защо търсите живия между мъртвите? 
6. Няма Го тук, а възкръсна {1Сол.4:14}1. Спомнете си какво ви говореше, когато беше още в Галилея {ст.44}2, 
7. като казваше, че Човешкият Син трябва да бъде предаден в ръцете на грешни хора, да бъде разпънат и на третия ден да възкръсне {ст.26,46}1. 
8. И те си спомниха думите Му {Йн.2:22}1. 
9. И като се върнаха от гроба, известиха всичко това на единадесетте и на всички други. 
10. Това бяха Мария Магдалена и Йоана, и Мария, |майката| на Яков, и другите жени с тях {гл.8:2,3}1, |които| казаха тези неща на апостолите. 
11. А тези думи им се видяха като празни приказки и не им повярваха {гл.9:41; Деян.26:8}1. 
12. А Петър стана и изтича на гроба, и като надникна, видя да лежат само саваните; и отиде у дома си, чудейки се за станалото. 
13. И ето, в същия ден двама от тях отиваха в едно село на име Емаус, на шестдесет стадия {около 11 км}* далеч от Ерусалим. 
14. И те се разговаряха помежду си за всичко онова, което беше станало. 
15. И като се разговаряха и разсъждаваха, Сам Иисус се приближи и вървеше с тях; 
16. но очите им бяха възпрени, за да не Го познаят {Йн.20:14}1. 
17. И им каза: Какви са тези думи, които разменяте помежду си, като пътувате? И те се спряха натъжени. 
18. И един от тях на име Клеопа в отговор Му каза: Само Ти ли си пришълец в Ерусалим и не знаеш това, което стана там тези дни? 
19. И им каза: Кое? А те Му казаха: Това, което стана с Иисус Назарянина, който беше Пророк {гл.7:16}1, силен в дело {Йн.7:31}2и в слово {Мт.7:28,29; Деян.7:22}3пред Бога и целия народ {гл.4:32; Деян.2:22}4; 
20. как нашите главни свещеници и началници Го предадоха да бъде осъден на смърт и Го разпънаха {Деян.2:36}1. 
21. А ние се надявахме, че Той е Онзи, който ще избави Израил {гл.1:68; 2:38}1. И освен всичко това, вече е третият ден, откакто стана това. 
22. При това и някои жени измежду нас ни смаяха, които, като отишли рано сутринта на гроба 
23. и не намерили тялото Му, дойдоха и казаха, че видели и видение от ангели, които казали, че Той бил жив {ст.10}. 
24. И някои от онези, които бяха с нас, отидоха на гроба и намериха така, както казаха жените; но Него не видели {Йн.20:2-10}1. 
25. Тогава Той им каза: О, неразбрани и мудни по сърце да вярвате всичко, което са говорили пророците {ст.44}1! 
26. Не трябваше ли Христос да пострада така {ст.7; Ис.53:10; Деян.3:18}1и да влезе в Своята слава {1Петр.1:11}2? 
27. И като започна от Моисей и от всичките пророци, им тълкуваше |писаното| за Него във всичките Писания {ст.45; Йн.1:45; Деян.13:27,29; 26:22}1. 
28. И те се приближиха до селото, в което отиваха; а Той се държеше, като че отива по-надалеч {Мк.6:48}1. 
29. Но те Го принуждаваха, като казваха: Остани с нас, защото е привечер и денят вече е превалил. И Той влезе да отседне с тях {Йн.4:40}1. 
30. И когато седеше с тях на трапезата, взе хляба, благослови, разчупи и им го даде {гл.22:19}1. 
31. Тогава очите им се отвориха и те Го познаха; но Той стана невидим за тях. 
32. И те си казаха един на друг: Не гореше ли в нас сърцето ни, когато ни говореше по пътя и когато ни откриваше Писанията? 
33. И в същия час станаха и се върнаха в Ерусалим, където намериха събрани единадесетте и тези, които бяха с тях, 
34. да казват: Господ наистина възкръснал и се явил на Симон {1Кор.15:5}1. 
35. А те разказаха за |случилото се| по пътя и как Го познаха, когато разчупваше хляба. 
36. {ст.36-49: Мк.16:14,15; Йн.20:19-23}И когато говореха за това, Сам Иисус застана между тях {1Кор.15:5}1 и им каза: Мир вам! 
37. А те се стреснаха и се уплашиха, като мислеха, че виждат дух. 
38. И Той им каза: Защо се смущавате? И защо се пораждат |такива| мисли в сърцата ви? 
39. Погледнете ръцете Ми и краката Ми – че Аз съм същият; попипайте Ме и вижте, защото духът няма плът и кости, както виждате, че Аз имам {1Йн.1:1}1. 
40. И като каза това, им показа ръцете и краката Си. 
41. Но понеже те от радост още не вярваха {Йн.16:22}1 и се чудеха, Той каза: Имате ли тук нещо за ядене {Йн.21:5}2? 
42. И Му дадоха парче печена риба (и парче медна пита). 
43. И взе и яде пред тях {Деян.10:41}1. 
44. И им каза: Тези са думите, които ви говорих, когато бях още с вас {ст.6}1, че трябва да се изпълни всичко, което е писано за Мен в Моисеевия закон, в пророците и в псалмите {ст.25; гл.18:31; Пс.40:6,7; Йн.13:18; Деян.1:16; 13:27}2. 
45. Тогава им отвори ума, за да разберат Писанията {ст.27}1. 
46. И им каза: Така е писано, че Христос трябваше да пострада и да възкръсне от мъртвите на третия ден {ст.7; Йн.20:9; 1Кор.15:3,4}1, 
47. и че трябва да се проповядва покаяние и опрощаване на греховете {Деян.5:31; 1Йн.2:12}1 в Негово Име на всички народи {Ис.49:6; Мт.24:14; Деян.11:18}2, като се започне от Ерусалим {Деян.1:8}3. 
48. Вие сте свидетели на това {1Петр.5:1}1. 
49. И ето, Аз изпращам върху вас обещанието на Отца Ми {Йн.7:39; Деян.1:4}1; а вие стойте в града (Ерусалим), докато се облечете със сила от горе. 
50. {ст.50-53: Мк.16:19; Деян.1:9-12}И ги заведе до |едно място| срещу Витания и вдигна ръцете Си и ги благослови. 
51. И като ги благославяше, се отдели от тях и се възнесе на небето {Йн.6:62}1. 
52. И те Му се поклониха {Мт.28:17}1 и се върнаха в Ерусалим с голяма радост {гл.2:10}2; 
53. и бяха постоянно в храма, като хвалеха и благославяха Бога {Деян.2:46}1. (Амин.)
