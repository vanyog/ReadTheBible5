Издателство "Верен"

Евангелието според ЛУКА

Глава 11

1. {ст.1-4: Мт.6:9-13; ст.5:13; Мт.7:17-11}И когато Той се молеше {гл.5:16}1на едно място, като престана, един от Неговите ученици Му каза: Господи, научи ни да се молим, както и Йоан е научил своите ученици. 
2. А Той им каза: Когато се молите, казвайте: Отче (наш, който си на небесата), да се свети Твоето Име {Езек.36:23}1; да дойде Твоето царство {гл.17:20; Ис.52:7}2, (да бъде Твоята воля, както на небето, така и на земята); 
3. давай ни всеки ден всекидневния ни хляб {Пр.30:8}1; 
4. и прости греховете ни, защото и сами ние прощаваме на всеки наш длъжник {Мк.11:25}1; и не ни въвеждай в изкушение, (а ни избави от лукавия {Йн.17:15}2). 
5. И им каза: Ако някой от вас има приятел и отиде при него посред нощ и му каже: Приятелю, дай ми назаем три хляба, 
6. понеже един мой приятел дойде у дома от път и нямам какво да сложа пред него; 
7. |и ако| той отвътре в отговор каже: Не ме безпокой; вратата вече е заключена и аз и децата ми сме си легнали; не мога да стана да ти дам; 
8. казвам ви, че даже ако не стане да му даде, защото му е приятел, то поради неговата настойчивост ще стане и ще му даде, колкото му трябва {гл.18:5}1. 
9. И Аз ви казвам: искайте, и ще ви се даде {Пс.37:4}1; търсете, и ще намерите {Ер.29:13}2; хлопайте, и ще ви се отвори. 
10. Защото всеки, който иска, получава; който търси, намира; и на онзи, който хлопа, ще се отвори {2Лет.33:13; Езд.8:23}1. 
11. И кой е онзи баща между вас, който, ако син му му поиска хляб, ще му даде камък; или |ако му поиска| риба, ще му даде змия вместо риба; 
12. или |ако| поиска яйце, ще му даде скорпион? 
13. И така, ако вие, които сте зли, знаете да давате блага на децата си, колко повече Небесният Отец ще даде Свети Дух на онези, които Го молят! 
14. {ст.14-23: Мт.12:22-37; Мк.3:22-30}Веднъж Той изгони един ням демон; и като излезе демонът, немият проговори и множествата се учудиха {Мк.9:17}1. 
15. А някои от тях казаха: Чрез началника на демоните, Веелзевул, изгонва демоните {гл.7:33}1. 
16. А други, изпитвайки |Го|, искаха от Него знамение от небето {ст.29; Мт.12:38}1. 
17. Но Той, като знаеше техните мисли {гл.5:22}1, им каза: Всяко царство , разделено само против себе си, запустява; и дом, |разделен| сам против себе си, пада {Ис.19:2; Гал.5:15}2. 
18. Също така, ако Сатана се раздели сам против себе си, как ще устои царството му? Понеже казвате, че изгонвам демоните чрез Веелзевул. 
19. И ако Аз чрез Веелзевул изгонвам демоните, вашите синове чрез кого ги изгонват? Затова те ще ви бъдат съдии. 
20. Но ако Аз с Божия пръст {Изх.8:19}1изгонвам демоните, то Божието царство е дошло до вас {гл.17:21}2. 
21. Когато силният въоръжен пази двора си, имотът му е в безопасност. 
22. Но когато един по-силен от него го нападне и му надвие, му взема всичкото оръжие, на което се е надявал, и разделя каквото грабне от него {1Йн.4:4; Кол.2:15}1. 
23. Който не е с Мен, той е против Мен; и който не събира заедно с Мен, той разпилява {гл.9:50}1 
24. {ст.24-26: Мт.12:43-45}Когато нечистият дух излезе от човека, той минава през безводни места и търси спокойствие; и като не намери, казва: Ще се върна в къщата си, откъдето съм излязъл. 
25. И като дойде, намира я пометена и украсена. 
26. Тогава отива и взема |със себе си| седем други духа, по-зли от него, и като влязат, живеят там; и последното състояние на онзи човек става по-лошо от първото {Йн.5:14}1. 
27. Когато говореше това, една жена от множеството издигна глас и Му каза: Блажена утробата, която Те е носила, и гърдите, |от| които си сукал {гл.1:48}1! 
28. А Той каза: По-добре |кажи:| Блажени онези, които слушат Божието слово и го пазят {гл.8:15,21; Пс.119:1,2; Йн.13:17; Откр.1:3}1. 
29. {ст.29-32: Мт.12:38-42}А когато множествата се събираха около Него, започна да казва: Това поколение е зло поколение {Пс.95:10}1. Иска знамение {ст.16; гл.23:8}2, но |друго| знамение няма да му се даде, освен знамението на (пророк) Йона. 
30. Защото, както Йона стана знамение за ниневийците, така и Човешкият Син ще бъде за това поколение {Мт.16:4}1. 
31. Южната царица ще се яви в съда с мъжете от това поколение и ще ги осъди, защото дойде от краищата на земята да чуе Соломоновата мъдрост {2Лет.9:1}1; а ето, тук има повече от Соломон. 
32. Ниневийските мъже ще се явят на съда с това поколение и ще го осъдят, защото се покаяха чрез проповедта на Йона {Йона.3:5}1; а ето, тук има повече от Йона. 
33. Никой, като запали светило, не го слага на скрито място, нито под шиника, а на светилника, за да виждат светлината онези, които влизат {гл.8:16; Мт.5:15}1. 
34. Светило на тялото ти е твоето око. Когато окото ти е чисто, цялото ти тяло е осветено; а когато е зло, и тялото ти е в мрак {Мт.6:22,23}1. 
35. Затова внимавай, да не би светлината в теб да е тъмнина. 
36. Но ако цялото твое тяло бъде осветено, без да има тъмна част, то цялото ще бъде осветено, както когато светилото те осветява със сиянието си. 
37. {ст.37-54: Мт.23:4-7,23-36}Като говореше, един фарисей Го покани да обядва у него; и Той влезе и седна да яде {гл.7:36}1. 
38. А фарисеят се учуди, като видя, че Той не се изми първо преди обяда {Мт.15:2}1. 
39. Но Господ му каза: Сега вие фарисеите чистите външността на чашата и паницата {Мк.7:4,8}1, а вътрешността ви е пълна с грабеж и злина. 
40. Безумци! Този, който е направил външното, не е ли направил и вътрешното? 
41. По-добре давайте милостиня {гл.12:33; 18:22}1от това, което е в сърцето; и ето, всичко ще ви бъде чисто {Тит.1:15}2. 
42. Но горко на вас, фарисеи! Защото давате десятък от джоджена, от седефчето и от всякакъв зеленчук {гл.18:12}1, а пренебрегвате правосъдието и Божията любов. Но тези трябваше да правите, а онези да не пренебрегвате. 
43. Горко на вас, фарисеи! Защото обичате първите столове в синагогите и поздравите по пазарите {гл.14:7; 20:46}1. 
44. Горко на вас, книжници и фарисеи, лицемери! Защото сте като гробове, които не личат, така че хората, които ходят |по тях|, не знаят. 
45. И един от законниците в отговор Му каза: Учителю, като казваш това, и нас обиждаш. 
46. А Той каза: Горко и на вас, законниците! Защото товарите хората с бремена, които тежко се носят {Деян.15:10}1; а вие самите даже с един пръст не се допирате до бремената. 
47. Горко на вас! Защото градите гробниците на пророците, а бащите ви ги избиха {Деян.7:52}1. 
48. И така, вие свидетелствате за делата на бащите си и се съгласявате с |тях;| защото те ги избиха, а вие им градите |гробниците|. 
49. Затова и Божията премъдрост каза: Ще им изпращам пророци и апостоли; и |някои| от тях ще убият и изгонят {Деян.12:2}1, 
50. за да се изиска от това поколение кръвта на всичките пророци, която е проливана от създаването на света – 
51. от кръвта на Авел {Бит.4:10}1до кръвта на Захария, който загина между олтара и дома {2Лет.24:21}2. Да, казвам ви, ще се изиска от това поколение. 
52. Горко на вас, законници! Защото отнехте ключа на познанието: сами вие не влязохте и на тези, които искат да влязат, попречихте {Мт.23:13}1. 
53. И като излезе оттам, книжниците и фарисеите започнаха яростно да Го преследват и да Го предизвикват да говори за още |много| неща, 
54. като Го дебнеха, за да уловят нещо от думите Му, за което да Го обвинят {гл.6:7; 10:25; Мт.22:15}1. 
